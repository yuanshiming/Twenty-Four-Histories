\article{表第二}

\begin{pinyinscope}

 交聘表上



 天下之勢，曷有常哉。金人日尋干戈，撫制諸郡，保其疆圉，以求逞志於遼也，豈一日哉。及太祖再乘勝，已即帝位，遼乃招之使降，是猶能蒸虎變，欲誰何而止之。厥後使者八九往反，終不能定約束，何者，取天下者不徇小節，成算既定矣，終不為卑辭厚禮而輟攻。



 遼人過計，宋人亦過計，海上之書曰：「克遼之後，五代時陷入契丹漢
 地願畀下邑。」此何計之過也。血刃相向百戰而得之，卑辭厚幣以求之，難得而易與人，豈人之情哉。宋之失計有三，撤三關故塞不能固燕山塞，汴京城下之盟竭公私之帑以約質，立染楚而不力戰而江左稱臣。金人豈愛宋人而為和哉！策既失矣，名既屈矣，假使高宗立歸德，不得河北，可保河南、山東，不然，亦不失為晉元帝，其孰能亡之。金不能奄有四海，而宋人以尊稱與之，是誰強之邪。



 金人出于高麗，始通好為敵國，後稱臣。夏國始稱臣，末年為兄弟，於其國自為帝。宋於金初或以臣禮稱「表」，終以姪禮往復稱「書」。故識其通好與間有兵爭之
 歲，其盛衰大指可觀也已。使者或書本階，或用借授，兩國各因舊史，不必強同雲。



 表略



\end{pinyinscope}