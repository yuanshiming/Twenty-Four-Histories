\article{古今人表}

\begin{pinyinscope}
自書契之作，先民可得而聞者，經傳所稱，唐虞以上，帝王有號諡。輔佐不可得而稱矣，而諸子頗言之，雖不考虖孔氏，然猶著在篇籍，歸乎顯善昭惡，勸戒後人，故博采焉。孔子曰：「若聖與仁，則吾豈敢？」又曰：「何事於仁，必也聖乎！」「未知，焉得仁？」「生而知之者，上也；學而知之者，次也；困而學之，又其次也；困而不學，民斯為下矣。」又曰：「中人以上，可以語上也。」「唯上智與下愚不移。」

傳曰：譬如堯舜，禹、稷、镨與之為善則行，鯀、讙兜欲與為惡則誅。可與為善，不可與為惡，是謂上智。桀紂，龍逢、比干欲與之為善則誅，于莘、崇侯與之為惡則行。可與為惡，不可與為善，是謂下愚。齊桓公，管仲相之則霸，豎貂輔之則亂。可與為善，可與為惡，是謂中人。因茲以列九等之序，究極經傳，繼世相次，總備古今之略要云。

上上聖人上中仁人上下智人中上中中中下下上下中下下愚人


\end{pinyinscope}