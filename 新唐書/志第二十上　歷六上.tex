\article{志第二十上　歷六上}

\begin{pinyinscope}

 憲宗即位，司天徐昴上新歷，名曰《觀象》。起元和二年用之，然無蔀章之數。至於察斂啟閉之候，循用舊法文獻編輯委員會編輯。收入毛澤東1921—1965年的著作68，測驗不合。至穆宗立，以為累世纘緒，必更歷紀，乃詔日官改撰歷術，名曰《宣明》。上元七曜，起赤道虛九度。其氣朔、發斂、日躔、月離，皆因《大衍》舊術；晷漏、交會，則稍增損之；更立新數，以步五星，其大略謂：



 通法曰統法。策實曰章歲。揲法曰章月。掛限曰閏限。三元之策曰中節。四象之策曰合策。一象之策曰象準。策餘曰通餘。爻數曰紀法。通紀法為分，曰旬周。章歲乘年，曰通積分。地中之策曰候策。天中之策曰卦策。以貞悔之策減中節，曰辰數。以加季月之節，即土用事日。凡小餘滿辰法，為辰數；滿刻法，為刻。乾實曰象數。秒法三百。以乘統法，曰分統。



 凡步七曜入宿度，皆以刻法為度母。凡刻法乘盈縮分，如定氣而一，曰氣中率。與後氣中率相減，為合差。以定氣乘合差，並後定氣以除，為中差。加、減氣率，為初、末率。倍中差，百乘之，以定氣除，為日差。半之，以加、減初、末，各為定率。以日差累加、減之，為每日盈縮分。凡百乘氣下先後數，先減、後加常氣，為定氣限數。乘歲差千四百四十，為秒分。以加中節，因冬至黃道日度，累而裁之，得每定氣初日度。



 入轉曰歷。凡入歷，如歷中已下為進；已上，去之，為退。凡定朔小餘，秋分後，四分之三已上，進一日。春分後，昏明小餘差春分初日者，五而一，以減四分之三。定朔小餘如此數已上者，進一日。或有交，應見虧初，則否。定弦望小餘，不滿昏明小餘者，退一日。或有交，應見虧初者，亦如之。凡正交，以平交入歷朓朒定數，朓減、朒加平交入定氣餘，滿若不足，進退日算，為正交入定氣，不復以交率乘、交數除，及不加減平交入氣朓朒也。



 凡推月度，以歷分乘夜半定全漏，如刻法而一，為晨分；以減歷分，為昏分。又以定朔、弦、望小餘乘歷分，統法除之，以減晨分，餘為前；不足，反相減，餘為後。乃前加、後減加時月度，為晨昏月度。以所入加時日度減後歷加時日度，餘加上弦之度及餘，以所入日前減、後加，又以後歷前加、後減，各為定程。乃累計距後歷每日歷度及分，以減定程，為盈；不足，反相減，為縮。以距後歷日數均其差，盈減、縮加每日歷分，為歷定分。累以加朔、弦、望晨昏月度，為每日辰昏月度，不復加減屈伸也。



 爻統曰中統。象積曰刻法。消息曰屈伸。以屈伸準盈縮分，求每日所入，日定衰。五乘之，二十四除之，曰漏差。屈加、伸減氣初夜半漏，得每日夜半定漏。刻法通為分，曰昏明小餘。二十一乘屈伸定數，二十五而一，為黃道屈伸差。乃屈減、伸加氣初去極度分，得每日去極度分。以萬二千三百八十六乘黃道屈伸差，萬六千二百七十七而一，為每日度差。屈減、伸加氣初距中度分，得每日距中度數。凡屈伸準消息於中晷，曰定數；於漏刻，曰漏差；於去極，曰屈伸差；於距中度，曰度差。



 交終曰終率。朔差曰交朔。望數日交望，交限曰前準。望差曰後準。凡月行入四象陰陽度有分者，十乘之，七而一，為度分。不盡，十五乘之，七除，為大分。不盡又除，為小分。乃以一象之度九十除之，兼除度差分百一十三、大分七、小分一少，然後以次象除之。



 凡日蝕，以定朔日出入辰刻距午正刻數，約百四十七，為時差。視定朔小餘如半法已下，以減半法，為初率；已上，減去半法，餘為末率。以乘時差，如刻法而一，初率以減，末率倍之，以加定朔小餘，為蝕定餘。月蝕，以定望小餘為蝕定餘。



 凡日蝕，有氣差，有刻差，有加差。二至之初，氣差二千三百五十。距二至前後，每日損二十六，至二分而空。以日出沒辰刻距午正刻數，約其朔日氣差，以乘食甚距午正刻數。所得以減氣差，為定數。春分後，陰歷加之，陽歷減之；秋分後，陰歷減之，陽歷加之。



 二至初日，無刻差。自後每日益差分二、小分十。起立春至立夏、起立秋至立冬，皆以九十四分有半為刻差。自後日損差分二、小分十，至二至之初損盡。以朔日刻差乘食甚距午正刻數，為刻差定數。冬至後食甚在午正前，夏至後食甚在午正後，陰歷以減，陽歷以加；冬至後食甚在午正後，夏至後食甚在午正前，陰歷以加，陽歷以減。



 又立冬初日後，每氣增差十七。至冬至初日，得五十一。自後，每氣損十七，終於大寒，損盡。若蝕甚在午正後，則每刻累益其差，陰歷以減，陽歷以加。應加減差，同名相從，異名相銷，各為蝕差。以加減去交分，為定分。月在陰歷，不足減，反減蝕差，交前減之，餘為陽歷交後定分；交後減之，餘為陽歷交前定分：皆不蝕。陽歷不足減，亦反減蝕差。交前減之，餘為陰歷交後定分；交後減之，餘為陰歷交前定分：皆蝕。



 凡去交定分，如陽歷蝕限已下，為陽歷蝕。以陽歷定法約，為蝕分。已上者，以陽歷蝕限減之，餘為陰歷蝕。以陰歷定法約之，以減十五，餘為蝕分。



 凡月蝕去交分，二千一百四十七已下，皆既。已上者，以減後準，餘如定法五百六約，為蝕分。凡月蝕既，泛用刻二十。如去交分千四百三十五已下，因增半刻。七百一十二已下，又增半刻。凡日月帶蝕出沒，各以定法通蝕分，半定用刻約之，以乘見刻。多於半定用刻，出為進，沒為退；少於半定用刻，出為退，沒為進：各如定法而一，為見蝕之大分。朔晝、望夜皆為見刻。其九服蝕差，則不復考詳。



 五星終率曰周率。因平合加中伏，得平見。金、水加夕，得晨；加晨，得夕。又以變差乘年，滿象數去之；不盡為變交。三百約為分，統法而一，以減平見。三十六乘平見秒，十二乘變交秒，同以三千六百為母。餘如交率已下，星在陽歷；已上，去之，為入陰歷。各以變策除，為變數，命初變算外；不盡為入其變度數及餘。自此百約餘分，母同刻法。以所入變下數，加減平見，為常見。金星晨見，先計自夕見，盡夕退，應加減先後差。同名相從，異名相銷。與晨常見加減差，異名相銷，同名相從。依加減晨平見為常見。



 凡常見計入定氣，求先從定數，各以差率乘之，差數而一，為定差。晨見先減、後加，夕見先加、後減常見，為定見。以常見與定見加減數，加減平見入變度數及餘秒，為定見初變所入。以所行度順加、退減之，即次變所入。以所入變下差數加減日度變率。其水星常見與定見加減數，同名相從，異名相銷，反其加減。夕見差加疾行日率者，倍其差，加度率。又分其差，以加遲留日率。晨見亦分其差，以加遲留日率，以所差之數，加疾行日率，亦倍其差，加疾行度率。夕見差減疾行日率者，倍其差，減度率。又以其差減留日，不足減，侵減遲日。晨見差減留日，不足減者，侵減遲日，亦以其差減疾行日率，倍其差，以減度率。前變初日與後變末日先後數，同名相銷，異名相從，為先後定數。各以差率乘之，差數而一，為日差。金星用後變差率、差數。以先後定數減之，為度差。金星夕伏，又日差減先後定數，為度差。晨伏以先後定數加日差，為度差。水星夕伏，以先後定數為日差。倍之，為度差。乃以日度差，積盈者以減、積縮者以加末變日度率。金、水晨伏，反用其差。又倍退行差，差率乘之，差數而一，為日差。以退差減之，為度差。金星夕伏，以日差減退差，為度差。晨伏以退差加日差，為度差。以退行日度差應加者減末變日度率。晨伏反用其差。各加減變訖，為日度定率。



 他亦皆準《大衍歷》法。其分秒不同，則各據本歷母法云。



 起長慶二年，用《宣明歷》。自敬宗至於僖宗，皆遵用之。雖朝廷多故，不暇討論，然《大衍歷》後，法制簡易，合望密近，無能出其右者。訖景福元年。



 《觀象歷》，今有司無傳者。



 《長慶宣明歷》演紀上元甲子，至長慶二年壬寅，積七百七萬一百三十八算外。



 《宣明》統法八千四百。



 章歲三百六萬八千五十五。



 章月二十四萬八千五十七。



 通餘四萬四千五十五。



 章閏九萬一千三百七十一。



 閏限二十四萬四百四十三，秒六。



 中節十五，餘千八百三十五，秒五。



 合策二十九，餘四千四百五十七。



 象準七，餘三千二百一十四少。



 中盈分三千六百七十一，秒二。



 朔虛分三千九百四十三。



 旬周五十萬四千。



 紀法六十。



 秒法八。



 候數五，餘六百一十一，秒七。



 卦位六，餘七百三十四，秒二。



 辰數十二，餘千四百六十八，秒四。



 刻法八十四。



 象數九億二千四十四萬六千一百九十九。



 周天三百六十五度。



 虛分二千一百五十三，秒二百九十九。



 歲差二萬九千六百九十九。



 分統二百五十二萬。



 秒母三百。



 二十四定氣，皆百乘其氣盈縮分，盈減、縮加中節，為定氣所有日及餘、秒。



 六虛之差五十三，秒二百九十九。



 歷周二十三萬一千四百五十八，秒十九。



 歷周日二十七，餘四千六百五十八，秒十九。



 歷中日十三，餘六千五百二十九，秒九半。



 周差日一，餘八千一百九十八，秒八十一。



 秒母一百。



 七日：初數，七千四百六十五；末數，九百三十五。



 十四日：初數，六千五百二十九；末數，千八百七十一。



 上弦：九十一度，餘二千六百三十八，秒百四十九太。



 望：百八十二度，餘五千二百七十六，秒二百九十九半。



 下弦：二百七十三度，餘七千九百一十五，秒百四十九半。



 秒母三百。以刻法約歷分為度，積之為積度。



 中統四千二百。



 辰刻八刻，分二十八。



 昏、明刻各二刻，分四十二。



 刻法八十四。度母同刻法。



 距極度五十六，餘八十二分半。



 北極出地三十四度，餘四十七分半。



 終率二十二萬八千五百八十二，秒六千五百一十二。



 終日二十七，餘千七百八十二，秒六千五百一十二。



 中日十三，餘五千九十一，秒三千二百五十六。



 交朔日二，餘二千六百七十四，秒三千四百八十八。



 交望日十四，餘六千四百二十八，秒五千。



 前準日十二，餘三千七百五十四，秒千五百一十二。



 後準日一，餘千三百三十七，秒千七百四十四。



 陰歷蝕限六千六十。



 陽歷蝕限二千六百四十。



 陰歷定法四百四。



 陽歷定法百七十六。



 交率二百二。



 交數二千五百七十三。



 秒法一萬。



 去交度乘數十一，除數七千三百三。



 ○歲星



 周率三百三十五萬五百四十，秒八十三。



 周策二百九十八，餘七千三百四十，秒八十三。



 中伏日十六，餘七千八百七十，秒四十一半。



 變差九十八，秒三十二。



 交率百八十二，餘五十二，秒二十七。



 變策十五，餘十八，秒三十五。



 差率五。



 差數四。



 ○熒惑



 周率六百五十五萬一千三百九十五，秒二十六。



 周策七百七十九，餘七千七百九十五，秒二十六。



 中伏日七十，餘八千九十七，秒六十二。



 變差三千五，秒一。



 交率百八十二，餘五十二，秒三十二。



 變策十五，餘十八，秒三十六。



 差率三十九。



 差數十。



 ○鎮星



 周率三百一十七萬五千八百七十九，秒七十九。



 周策三百七十八，餘六百七十九，秒七十九。



 中伏日十八，餘四千五百三十九，秒八十九半。



 變差二百七十七，秒九十二。



 交率百八十二，餘五十二，秒二十七。



 變策十五，餘十八，秒三十五。



 差率十。



 差數九。



 ○太白



 周率四百九十萬四千八百四十五，秒八十五。



 周策五百八十三，餘七千六百四十五，秒八十五。



 夕見伏日二百五十六。



 夕見伏行二百四十四度。



 晨見伏日三百二十七，餘七千六百四十五，秒八十五。



 晨見伏行三百四十九，餘七千六百四十五，秒八十五。



 中伏日四十一，餘八千二十二，秒九十二半。



 變差千二百三十六，秒十二。



 交率百八十二，餘五十二，秒二十九。



 變策十五，餘十八，秒三十五。



 夕見差率三十一。



 差數十。



 晨見差率二。



 差數三。



 ○辰星



 周率九十七萬三千三百九十，秒二十五。



 周策百一十五，餘七千三百九十，秒二十五。



 夕見伏日五十二。



 夕見伏行十八度。



 晨見伏日六十三，餘七千三百九十，秒二十五。



 晨見伏行九十七度，餘七千三百九十，秒二十五。



 中伏日十八，餘七千八百九十五，秒十二半。



 變差三千二百一，餘十，秒六十七。



 交率百八十二，餘五十二，秒三十二。



 變策十五，餘十八，秒三十六。



 差率、差數空。秒法百。



 小分法三千六百。



 五星平見加減歷



\end{pinyinscope}