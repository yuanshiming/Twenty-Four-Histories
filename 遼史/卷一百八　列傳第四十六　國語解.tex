\article{卷一百八　列傳第四十六　國語解}

\begin{pinyinscope}

 史
 自遷、固，以迄《晉》、《唐》，其為書雄深浩博，讀者未能盡曉。於是裴駰、顏師古、李賢、何超、董沖諸儒，訓詁音釋，然後制度、名物、方言、奇字，可以一覽而周知。其有助於後學多矣。



 遼之初興，與奚、室韋密邇，土俗言語大概近俚。至太祖、太宗，奄有朔方，其治雖參用漢法，而先世奇首、遙輦之制尚多存者。子孫相繼，亦尊守而不易。故史之所
 載，官制、宮衛、部族、地理，率以國語為之稱號。不有注釋以辨之，則世何從而知，後何從而考哉。今即本史參互研究，撰次《遼國語解》以附其後，庶幾讀者無齟齬之患云。



\end{pinyinscope}