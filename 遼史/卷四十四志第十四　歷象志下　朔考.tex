\article{卷四十四志第十四　歷象志下　朔考}

\begin{pinyinscope}

 古者太史掌正歲年以敘事，國史以事系日，以日、月、時系年。時月不正，則敘事不一。故二史合為一官，頒歷授時，必大一統。



 遼、漢、周、宋，俱行夏時，各自為歷。國史閏朔，頗有異同。遼初用《乙未元歷》，本何承天《元嘉歷》法；後用《大明歷》，本祖沖之《甲子元歷》法。承天日食晦朏，一章必
 七閏；沖之日食必朔，或四年一閏。用《乙未歷》，漢、周多同；用《大明歷》，則間與宋異。國史敘事，甲子不殊，閏朔多異，以此故也。耶律嚴《紀》以《大明》法追正《乙未》月朔，又與陳大任《紀》時或牴牾。稽古君子，往往惑之。



 用《五代》《職方考》志契丹州軍例，作《朔考》。法殊日「異」；傳訛曰「誤」；遼史不書國，儼、十大任偏見並見各名；他史以國冠朔。並見注於後。



 宋元豐元年十二月，詔司天監考遼及高麗、日本國歷與《奉元歷》同異。遼己未歲氣朔與《宣明歷》合，日本戊午歲與遼歷相近，高麗戊午年朔與《奉元歷》合，氣有不同。戊午，遼大康四年；己未，五年也。當遼、宋之世，二國司天國相參考矣。高麗所迸《大遼事跡》，載諸王冊文，頗見月朔，因附入。



 象孟子有言：「天之高也，星辰之運也，茍求其故，千歲之日至可坐而致。」甚哉！聖人之用心，可謂廣大精微，至矣盡矣。



 日有晷景，日有明魄，鬥有建除，星有昏旦。觀天之變
 而制器以修之，八尺之表，六尺之簡，百刻之漏，日月星辰示諸掌上。運行既察，度分既審，於是像天圜以顯運行，置地櫃以驗出入，渾象是作。天道之常，尋尺之中可以俯窺，陶唐之象是矣。設三儀以明度分，管一衡以正辰極，渾儀是作。天文之變，六合之表可以仰觀，有虞之璣是矣。體莫固於金，用莫利於水。範金走水，不出戶而知天道，此聖人之所以為聖也。



 歷代儀象表漏，各具於志。太宗大同元年，得晉歷象、刻漏、渾象。後唐清泰二年己稱損析不可施用，其至中京者概可知矣。古之煉銅，黑黃白青之氣盡，然後用之，故可施於久遠。



 唐沙門一
 行鑄渾天儀，時稱精妙，未幾銅鐵漸澀，不能自轉，置不復用。金質為精，水性不行，況移之冱寒之地乎？



 刻漏晉天福三年造。《周官》摯壺氏懸壺必爨之以火。地雖冱寒，蓋可施也。



 官星吉者官星萬餘名。遭秦焚滅圖籍，世秘不傳。漢收散亡，得甘德、石申、巫咸三家圖經。經緯合千餘官，僅存什一。分為三垣、四宮、二十八宿，樞以二極，建以北斗，緯以五星，日月代明，貴而太一。賤逮屎糠。占決之用，亦云備矣。
 司馬遷《天官書》既以具錄，後世保章守候，無出三家官星之外者。



 天象昭垂，歷代不易，而漢、晉、隨、唐之書累志天文，近於衍矣。且天象機樣，律格有禁，書於勝國之史，詿誤學者，不宜書。其日食、星變、風雲、震雪之祥，具載《帝紀》，不復書。



\end{pinyinscope}