\article{卷三十九志第九　地理志三　中京道}

\begin{pinyinscope}

 中京道大定府，虞為營州，夏屬冀州，周在幽州之分。秦郡天下，是為遼西。漢為新安平縣。漢末步奚居之，幅員千里，多大山深谷，阻險足以自固。魏武北征，縱兵大戰，降者二十餘萬，去之松漠。其後拓拔氏乘遼建牙於此，當饒樂河水之南，溫渝河水之北。唐太宗伐高麗，駐蹕於
 此。部帥蘇文從征有功。



 奚長可度率眾內附，力量饒樂都督府。咸通以後，契丹始大，奚族不敢復抗。太祖建國，舉族臣屬。聖宗嘗過七金山土河之濱，南望雲氣，有郛郭樓閥之狀，因議建都。擇良工於燕、薊，董役二歲，邦郭、宮掖、樓閣、府庫、市肆、廊廡，擬神都之制。統和二十四年，五帳院迸故奚王牙帳地。二十五年，城之，實以漢戶，號曰中京，府曰人定。



 皇城中有祖廟，景宗、承天皇后御容殿。城池湫濕，多鑿井洩之，人以為便。大同驛以待宋使，朝天館待新羅使，來賓館待夏使。有七金山、馬盂山、雙山、松山、土河。



 統州十、縣九：
 大定縣。白鞓故地。以諸國俘戶居之。長興縣。本漢賓從縣。以諸部人居之。



 富庶縣。本漢新安平地。開泰二年析京民置。



 勸農縣。本漢賓從縣地。開泰二年析京民置。



 文定縣。開泰二年析京民置。



 升平縣。開泰二年析京民置。



 歸化縣。本漢柳城縣地。



 神水縣。本漢徒河縣地。開泰二年置。



 金源縣。本唐青山縣境。開泰二年析京民置。



 恩州，懷德軍，下，刺史。本漢新安平縣地。太宗建州。



 開
 泰中，以渤海戶實之。初隸永興宮，後屬中京。統縣一：恩化縣。開泰中渤海人戶置。



 惠州，惠和軍，中，刺史。本唐歸義州地。太祖俘漢民數百戶免邈山下，創城居之，置州。屬中京。統縣一：惠和縣。聖宗遷上京惠州民，托諸宮院落帳戶置。



 高州，觀察。唐信州之地。萬歲通天元年，以契丹室活部置。開泰中，聖宗代高麗，以俘戶置高州。有平頂山、灤河。



 屬中京。統縣一：三韓縣。辰韓為扶餘，弁韓為新羅，馬韓為高麗。開泰中，聖宗伐高麗，俘三國之遺人置縣。戶五千。



 武安州，觀察。唐沃州地。太祖俘漢民居木葉山下，因建城以遷之，號杏堝新城。復以遼西戶益之；更曰新州。統和八年改今名。初刺史，後升。有黃柏嶺、裊羅水、個沒里水。屬中京。統縣一：沃野縣。



 利州，中，觀察。本中京阜俗縣。統和二十六年置刺史州，開泰元年升。屬中京。統縣一：阜俗縣。唐末，契丹漸熾，役使奚人，遷居琵琶川。統和四年置縣。初隸彰愍宮，更隸中京。後置州，仍屬中京。



 榆州，高平軍，下，刺史。本漢臨渝縣地，後隸有北平驪城縣。唐載初二年，析慎州置黎州，處靺鞨部落，後為奚人所據。太宗南征，橫帳解里以所俘鎮州民置州。開泰中沒人。屬中京。統縣二：和眾縣。本新黎縣地。



 永和縣。本漢昌城縣地。統和二十二年置。



 澤州，廣濟軍，下，刺史。本漢土垠縣地。太祖俘蔚州民，立寨居之，採煉陷河銀冶。隸中京留守司。開泰中置澤州。有松亭關、神山、九宮嶺、石子嶺、灤河、撒河。屬中京。統縣二：
 神山縣。神山在西南。



 灤河縣。本漢徐無縣地。屬永興宮。



 北安州，興化軍，上，刺史。本漢女祁縣地，屬上谷郡。



 晉為馮跋所據。唐為奚王府西省地。聖宗以漢戶置北安州。屬中京。統縣一：興化縣。本漢且居縣地。



 潭州，廣潤軍，下，刺史。本中京之龍山縣，開泰中置州，仍屬中京。統縣一：龍山縣。本漢交黎縣地。開泰二年以習家寨置。



 松山州，勝安軍，下，刺史。開泰中置。統和八年省，復置。
 屬中京。統縣一：松山縣。本漢文成縣地。邊松漠，商賈會沖。開泰二年置縣。有松山川。



 宋王曾《上契丹事》曰：出燕京北門，至望京館。五十里至順州。七十里至檀州，漸入山。五十里至金溝館。將至館，川原平曠，謂之金溝澱。自此入山，詰曲登陟，無復裡喉，但以馬行記日，約其里數。九十里至古北口，兩傍峻崖，僅客車軌。又度德勝嶺，盤道數層，俗名思鄉嶺，八十里至新館。過雕窠嶺、偏槍嶺，四十里至臥如來館。過烏灤河，東有灤州，又過摸斗嶺，一名渡雲嶺，芹菜嶺，七十里至柳河
 館。松亭嶺甚險峻，七十里至打造部落館。東南行五十里至牛山館。八十里至鹿兒峽館。過暇蟆嶺，九十里至鐵漿館。過石子嶺，自此漸出山，七十里至富穀館。八十里至通天館。二十里至中京大定府。城垣卑小，方圓才四里許。門但重屋，無築纛之制。南門曰朱夏，門內通步廊，多坊門。又有市樓四：曰天方、大衢、通韅、望闕。次至大同館。其門正北日陽德、閶闔。城內西雨隅岡上有寺。城南有園圃，宴射之所。自過古北口，居人草庵板屋，耕種，但無桑柘；所種皆從壟上，虞吹沙所壅。山中長松鬱然，深谷中時見畜牧牛馬橐駝，多青羊黃家。



 成州，興府軍，節度。晉國長公主以媵戶置，軍曰長慶，隸上京。復改軍名。統縣一：同昌縣。



 興中府。本霸州彰武軍，節度。古孤竹國。漢柳城縣地。



 慕容邈以柳城之北，龍山之商，福德之地，乃築龍城，構宮廟，改柳城為龍城縣，遂遷都，號曰和龍宮。慕容垂復居焉，後為馮跋所滅。元魏取為遼西邵。隨平高保寧，置營州。煬帝廢州置柳城郡。唐武德初，改營州總管府，尋為都督府。萬歲通天中，陷李萬榮。神龍初，移府幽州。開元四年復置柳城。八年西徒漁陽。十年還柳城。後為奚所
 據。太祖平奚及俘燕民，將建城，命韓知方擇其處。乃完葺柳城，號霸州彰武軍，節度。



 統和中，制置建、霸、宜、錦、白川等五州。尋落制置，隸積慶宮。後屬興聖宮。重熙十年升興中府。有大華山、小華山、香高山、麝香崖——天授皇帝刻石在焉、駐龍峪、神射泉、小靈河。統州二、縣四：興中縣。本漢柳城縣地。太祖掠漢民居此，建霸城縣。重熙中置府，更名。



 營丘縣。析霸城置。



 象雷縣。開泰二年以麥務川置。初隸中京，後屬。



 閭山縣。本漢且慮縣。開泰二年以羅家軍置。隸中京，
 後屬。



 安德州，化平軍，下，刺史。以霸州安德縣置，來屬。統縣一：安德縣。統和八年析霸城東南龍山徒河境戶置。初隸乾州，更屬霸州，置州來屬。



 黔州，阜昌軍，下，刺史。本漢遼西郡地。太祖平渤海，以所俘戶居之，隸黑水河提轄司。安帝置州，析宜、霸二州漢戶益之，初隸永興宮，更隸中京，後置府，來屬。統縣一：盛吉縣。太祖平渤海，俘興州盛吉縣民來居，因置
 縣。



 宜州，崇義軍，上，節度。本遼纍縣地。東丹王每秋畋於此。興宗以定州俘戶建州。有墳山，松柏連互百餘里，禁礁採；凌河，累石為堤。隸積慶宮。統縣二：弘政縣。世宗以定州俘戶置。民工織紝，多技巧。



 聞義縣。世宗置。初隸海北州，後來屬。



 錦州，臨海軍，中，節度。本漢遼東無慮縣。慕容皝置西樂縣。太祖以漢俘建州。有大胡僧山、小胡僧山、大查牙山、小查牙出、淘河島。隸弘義宮。統州一、縣二：永樂縣。



 安昌縣。



 巖州，保肅軍，下，刺史。本漢海陽縣地。太祖平渤海，遷漢戶雜居興州境，聖宗於此建城焉。隸弘義宮，來屬。統縣一：興城縣。



 川州，長寧軍，中，節度。本唐青山州地。太祖弟明王安端置。會同三年，沼為白川州。安端子察割以大逆誅，沒入，省曰川州。初隸崇德宮，統和中屬文忠王府。統縣三：弘理縣。統和八年以諸宮提轄司戶置。



 咸康縣。



 宜民縣。統和中置。



 建州，保靜軍，上，節度。唐武德中，置昌樂縣。太祖完葺故壘，置州。漢乾元年，故石晉太后詣世宗，求於漢城側耕墾自贍。許於建州南四十時給地五十頃，營構房室，創立宗廟。州在靈河之南，屢遭水害，聖宗遷於河北唐崇州故城。初名武寧軍，隸永興宮，後屬敦睦宮。統縣二：永霸縣。



 永康縣。本唐昌黎縣地。



 來州，歸德軍，下，節度。聖宗以文直五部歲饑來歸，置州居之。初刺史，後升。隸永興宮。有三州山、六州山、五脂山。
 統州二、縣一：來賓縣。本唐來遠縣地。



 隰州，平海軍，下，刺史。慕容皝置集寧縣。聖宗括帳戶遷信州，大雪不能進，建城於此，置焉。隸興聖宮，來屬。統縣一：海濱縣。本漢縣。瀕海，地多堿鹵，置鹽場於此。遷州，興善軍，下，刺史。本漢陽樂縣地。聖宗平大延琳，遷歸州民置，來屬。有箭牱山。統縣一：遷民縣。



 潤州，海陽軍，下，刺史。聖宗平大延琳，遼寧州之民居
 此，置州。統縣一：海陽縣。本漢陽樂縣地，遷潤州，本東京城內渤海民戶，因叛移於此。



\end{pinyinscope}