\article{卷五十五志第二十四　儀衛志一輿服}

\begin{pinyinscope}

 遼太祖奮自朔方，及宗繼志述事，以成其業。於是舉渤海，立敬瑭，破重貴，盡致周、秦、兩漢、隋、唐文物之遺餘而居有之。路車法物以隆等威，金符玉璽以布號令。是以傳至九主二百餘年，豈獨以兵革之利，士馬之強哉。文謂之義，武謂之衛，足以成一代之規模矣。



 考遼所有輿服、符璽、儀仗，作《儀衛志》。



 輿服自黃帝而降，輿服這制，其來遠矣。禹乘四載作小車，商人得桑根之瑞為大輅，周人加金玉，象飾益備。秦取六國儀物，而分別其用，先王之制，置而弗御。至漢中葉，銳意稽古，然禮文之事，名存實亡，蓋得一於千百焉。唐之車輅因周、隋遺法，損益可知。而祭服皆青，朝服皆絳，常服用宇文制，以紫、緋、綠、碧分品秩。五代頗以常服代朝服。遼國自太宗入晉之後，皇帝與南班漢官用漢服；太后與北班契丹臣僚用國服，其漢服即五人晉之遺制也。



 考之載籍之可徵者，著《輿服篇》，冠諸《儀衛》之首。



 國輿契丹故俗，便於鞍馬。隨水草遷徙，則有氈車，任載有大車，婦人乘馬，亦有小車，貴富者加之華飾。禁制疏闊，貴適用而已。帝後加隆，勢固然也。輯其可知著於篇。



 大輿，《柴冊再生儀》載神主見之。



 輿，《臘儀》見皇帝、皇后升輿、降輿。



 總纛車，駕以御駝。《祭山儀》見皇太后升總纛車。



 車，《納后儀》見皇后就車。



 青甉車，二螭頭、蓋部皆飾以銀，駕用駝，公主下嫁以賜之。古者王姬下嫁，車服不系其夫，下王後一等。
 此其遺意歟。



 送終車，車樓純飾以錦，螭頭似銀，下縣鐸，後垂大氈，駕以牛。上載羊一，謂之祭羊，以擬送終之用。亦賜公主。



 椅，《冊皇太后儀》，皇帝乘椅，自便殿輿至西便門。



 鞍馬，《祭山儀》，皇帝乘馬，侍皇太后行。《臘儀》，皇帝降殭，祭東畢，乘馬入獵圍。《瑟瑟儀》，俱乘馬東行，群臣在南，命婦在北。



 漢輿及宗皇帝會同元年，晉使馮道劉顒等備車輅法物，上
 皇帝、皇太后尊號冊禮。自此天子車服昉見於遼。太平中行漢冊禮，乘黃令陳車略，尚輦奉御陳輿輦。盛唐輦輅，盡在遼遷矣。



 五輅：《周官》典輅有五輅。秦亡之後，漢創制。



 玉輅，祀天、祭地、享宗廟、朝賀、納後用之。青質，玉飾，黃屋，左纛。十二鑾在衡，二鈴在軾。龍輈左建旗，十二斿，皆畫升龍，長曳地。駕蒼龍，金葼，鏤錫，鞶纓十二就。



 遼國《勘箭儀》，皇帝乘玉輅至內門。聖宗開泰十年，上升玉輅自內三門入萬壽殿，進七廟御容酒。



 金輅，饗射，祀還、飲至用之。赤質，金飾，餘如玉輅，色從
 其質。駕赤騮。象輅，行道用之。黃質，象飾，餘如金輅。駕白翰。



 革輅，巡狩、武事用之。白質，革鞔。駕白翰。



 木輅，田獵用之。黑質，漆飾。駕黑駱。



 車：制小於輅，小事乘之。



 耕根車，耕藉用之。青質，蓋三重，餘如玉輅。



 安車，一名進賢車，臨幸用之。金飾，重輿，曲壁，八鑾在衡，紫油纁朱裹甉，朱絲絡網。駕赤騮，朱霵纓。四望車，一名明遠車，拜陵，臨吊則用之。金飾，青油纁朱裹通甉。駕牛，餘同安車。



 涼車，赤質，省方、罷獵用之。赤質，金塗，銀裝。五彩龍鳳織，藤油壁，緋條，蓮座。駕以橐駝。



 輦：用人挽，本宮中所乘。唐高宗始制七輦。《周官》巾車有輦，以人組挽之。玉平冊禮，皇帝御輦。



 大鳳輦，赤質，頂有金鳳，壁畫雲氣金翅。前有軾，下有構欄。絡帶皆繡雲鳳，銀梯。主輦八十人。



 大芳輦。



 仙游輦。



 小輦，《永壽節儀》，皇太后乘小輦。



 芳亭輦，黑質，幕屋緋欄，皆繡雲鳳。朱綠夾窗，花板紅
 網，兩簾四竿，銀飾梯。主輦百廿人。



 大玉輦。



 小玉輦。



 逍遙輦，常用之。棕屋，赤質，金塗，銀裝，紅條。輦官十二人，春夏緋衫，秋冬素錦服。



 平頭輦，常行用之。制如逍遙，無屋。冊承天皇太后儀，皇太后乘平頭輦。



 步輦，聖宗統和三年，駐蹕土河，乘步輦聽政。羊車，古輦車。赤質，兩壁龜文，鳳翅，緋甉，絡帶、門簾皆繡瑞羊，畫輪。駕以牛，隋易果下馬。童子十八人，服
 繡。



 瑞羊輓之。



 腰輿，前後長竿各二，金銀螭頭，緋繡鳳襴，上施錦褥，別設小床。奉輿十六人。



 小輿，赤質，青頂，曲柄，緋繡絡帶。制如鳳輦而小，上有御座。奉輿二十四人。



 皇太子車輅：金輅，從祀享、正冬大朝、納妃用之。《冊皇太子儀》，乘黃令陳金輅，皇太子升、降金輅。



 軺車，五日常朝、享宮臣、出入行道用之。金飾，紫甉朱
 裹。駕一馬。



 四望車，吊臨用之。金飾，紫油纁通甉。駕一馬。



\end{pinyinscope}