\article{卷六十志第二十九　食貨志下}

\begin{pinyinscope}

 征商之法，則自太祖置羊城於炭山北，起榷務以通諸道市易。太宗得燕，置南京，城北有市，百物山待，命有司治其徵；餘四京及它州縣貨產懋遷之地，置亦如之。東平郡城中置看樓，分南、北市，禺中交易市北，午漏下交易市南。雄州、高昌、渤海亦立互市，以通南宋、西北諸部、高麗之貨、故女直以金、帛、布、蜜、蠟諸藥材及鐵離、靺鞨、
 於闕等部以蛤珠、青鼠、貂鼠、膠魚之皮、牛羊駝馬、毳罽等物，來易於遼者，道路繈屬。聖宗統和初燕京留守司言，民艱食，請馳居庸開稅，以通山西糴易。又令有司諭諸行宮，布帛短狹不中尺度者，不鬻於市。明年，詔以南、北府市場人少，宜率當部車百乘赴集。一奇峰路以通易州貿易。二十三年，振武軍及保州並置榷場。時北院大王耶律室魯以俸羊多闕，部人貧乏，請以羸老之羊及皮毛易南中之絹，上下為便。至天祚之亂，賦斂既重，交易法壞，財日匱而民日困矣。



 鹽筴之法，則自太祖以所得漢民數多，即八部中分古漢城別為一部治之。城
 在炭山南，有鹽池之利，即後魏滑鹽縣也，八部皆取食之。及徵幽、薊還，次於鶴剌濼，命取鹽給軍。自後濼中鹽益多，上下足用。會同初，太宗有大造於晉，晉獻十六州地，而瀛、莫在焉，始得河間煮海之利，置榷鹽院於香河縣，於是燕、雲迤北暫食滄鹽。一時產鹽之地如渤海、鎮城、海陽、豐州、陽洛城、廣濟湖等處，五京計司各以其地領之。



 其煎取之制，歲出之額，不可得而詳矣。



 坑治，則自太祖始並室韋，其地產銅、鐵、金、銀，其人善作銅、鐵器。又有曷術部者多鐵；「曷術」，國語鐵也。部置三治：曰柳濕河，曰三黜古斯，曰手山。神冊初，平渤海，得廣州，本渤海鐵
 利府，改曰鐵利州，地亦多鐵。東平縣本漢襄平縣故地，產鐵礦，置採煉者三百戶，隨賦供納。以諸坑冶多在國東，故東京置戶部司，長春州置錢帛司。太祖征幽、薊，師還，次山麓，得銀、鐵礦，命置冶。聖宗太平間，於黃河北陰山及潦河之源，各得金、銀礦，興治採煉。自此以訖天祚，國家皆賴其利。



 鼓鑄之法，先代撒剌的為夷離堇，以土產多銅，始造錢幣。



 太祖其子，襲而用之，遂致富強，以開帝業。太宗置五冶太師，以總四方錢鐵。石敬瑭窒籽乇咚員婦焜怠>白諞躍汕蛔閿謨茫賈嘈慮昧韃肌Ｊプ讜浯蟀採劍×跏毓
 饉厙⒅釵寮撲荊鷩嬤角戮苫ビ謾Ｓ墑槍抑蒎樸蛑小Ｋ醞澈統瞿誆厙湍暇┲罹盡？┲校畹潰斗Π儺眨械渲誓信鷩苽蚣⼵找允模徽劬。垢改浮Ｃ克甏呵錚怨僨琪轄浚皇ざ啵識┧燎迥惺加謾Ｊ鞘保盥凡壞沒跬苑浪街紙羧牖傖劍ㄒ嫜弦印５雷謚潰興牡齲涸幌逃海淮罌擔淮蟀玻皇俾。砸蚋腦酌Ｆ淙⼢謾㈩轡匏縕肌？br>第詔楊遵勖征啟部司逋戶舊錢，得四十餘萬繈，拜樞密直學士；劉伸為戶部使，歲入羨餘錢三十萬繈，抉南院樞密使；其以災沴，出錢以振貧乏及諸宮
 分邊戍人戶。是時，雖未有貫朽不可較之積，亦可謂富矣。至其末年，經費浩穰，鼓鑄仍舊，國用不給。雖以海云佛寺千萬之助，受而不拒，尋禁民錢不得出境。



 天祚之世，更鑄乾統、天慶二等新錢，而上下窮困，府庫無餘積。



 始太祖為迭烈府夷離堇也，懲遙輦氏單弱，於是撫諸部，明賞罰，不妄征討，因民之利而利之，群牧蓄息，上下給足。



 及即位，伐河東，下代北郡縣，獲牛、羊、駝、馬十餘萬。樞密使耶律斜軫計女直，復獲馬二十餘萬，分牧水草便地，數歲所增不勝算。當時，括富人馬，不加多，賜大、小鶻軍萬餘疋，不加少，蓋畜牧有法然也。咸雍五年，蕭陶
 隗為馬群太保，上書猶言群牧名存實亡，上下相欺，宜括實數以為定籍。闕後東丹國歲貢千疋，女直萬疋，直不古等國三百疋，阻卜及吾獨婉、惕德各二萬疋，西夏、室韋各三百疋，越里篤、剖阿里、奧裏米、薄奴里、鐵驪等諸部三百疋；人禁朔州路羊馬入宋，吐渾、黨項馬鬻於夏。以故群牧滋繁，數至百有餘萬，諸司牧官以次進階。自太祖及興宗垂二百年，群牧之盛如一日。天祚初年，馬猶有數萬群，每群不下千疋。祖宗舊制，常選南征馬數萬疋，牧於雄、霸、清、滄間，以備燕、雲緩急；復選數萬，給四時游畋；餘則分地以牧。法至善也。至末年，累與金戰，番
 漢戰馬損十六七，雖增價數倍，竟無所買，乃冒法賣官馬從軍。諸君牧私賣日多，畋獵亦不足用，遂為金所敗。棄眾播遷，以訖於亡。松漠以北舊馬，皆為大石林牙所有。



 遼之食貨其可見者如是耳。至於鄰國歲幣，諸屬國見貢土宜，雖累朝軍國經費多所仰給，然非本國所出，況名數已見《本紀》，茲不復載。



 夫冀北宜馬，海濱宜鹽，無以議為。遼地半沙磧，三時多寒，春秋耕獲及其時，黍稢高下因其地，蓋不得與中土同矣。



 然而遼自初年，農穀充羨，振饑恤難，用不少靳，旁及鄰國，沛然有餘，果何道而致其利歟？此無化，勸課得人，規措有法故也。世之論
 錢幣者，恆患其重滯之難致，鼓鑄之弗給也，於是楮幣權宜之法興焉。西北之通舟楫，比之東南，十才一二。遼之方盛，貨泉流衍，國用以殷，給戍賞片，賜與億萬，未聞有所謂楮幣也，又何道而致其便歟？此無他，舊儲新鑄，並聽民用故也。



 孟子曰：「周於利者，兇年不能殺。」人力茍至，一夫猶足以勝時災，況為國乎。以是知善謀國者，有道以制天時、地利之宜，無往而不遂其志。食莫大於谷，貨莫大於錢，特志二者，以表遼初用事之臣，亦善裕其國者矣。



\end{pinyinscope}