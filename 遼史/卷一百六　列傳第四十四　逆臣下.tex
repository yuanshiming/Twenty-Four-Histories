\article{卷一百六　列傳第四十四　逆臣下}

\begin{pinyinscope}

 蕭
 胡睹蕭迭裡得古迭耶律撒刺竹奚回離保蕭特烈蕭胡睹，字乙辛。口吃，視斜，發卷，伯父章穆見之曰：「是兒狀貌，族中未嘗有。」及壯，魁梧架傲，好揚人惡。



 重熙中，為只候郎君。俄遷興聖宮使，尚秦國長公主，授駙馬都尉。以不諧離婚，復尚齊國公主，為北面林牙。



 清寧中，歷北、商院樞密副使，代族兄術哲為西北路招討使。時蕭革與蕭阿刺俱為樞密使，不協，革以術哲為阿刺所愛，嫉
 之。術哲受代赴閥，先嘗借官粟，留直而去。胡睹希革意，發其事，術哲因得罪。



 胡睹又欲要權，歲時獻遺珍玩、畜產於革，二人相愛過於兄弟。胡睹族弟敵烈為北克薦國舅詳穩蕭胡篤於胡睹，胡睹見其辨給壯勇，傾心交結。每遇休沐，言論終日，人皆怪之。會胡睹同知北院樞密事，奏胡篤及敵烈可用，帝以敵烈為旗鼓拽刺詳穩，胡篤為宿直官。及革構陷其兄阿刺，胡篤陰為之助，時人醜之。



 耶律乙辛知北院樞密事，胡睹位在乙辛下，意怏怏不平。



 初，胡睹嘗與重元子涅魯古謀逆，欲其速發。會車駕獵太子山，遂與涅魯古脅弩手軍犯行宮。既戰，
 涅魯古中流矢而斃，眾皆逃散。時同黨耶律撒刺竹適在圍場，聞亂，率獵夫來援。其黨謂胡睹等曰：「我軍甚眾，乘其無備，中夜決戰，事冀有成；若至明日，其誰從我？」胡睹曰：「倉卒中，黑白不辨。若內外軍相應，則吾事去矣。黎明而發，何遲之有！」重元聽胡睹之計，令四面巡警待旦。是夜，同黨立重元僭位號，胡睹自為樞密使。



 明日戰敗，胡睹被創，單騎遁走，至十七濼，投水死。五子，同日誅之。



 蕭迭裡得，字胡睹堇，國舅少父房之後。父雙古，尚鈿匿公主，仕至國舅詳穩。



 迭裡得幼警敏不羈，好射獵。太平中，以外戚補祗候郎君，歷延昌宮使、殿前副點檢。重熙
 十三年伐夏，迭裡得將偏師首入敵境，多所俘掠，遷都點檢，改烏古敵烈部都詳穩。十八年，再舉西伐，迭裡得奏：「軍馬器械之事，務在選將，夏人豈為難制。但嚴設斥堠，不用掩襲計，何慮不勝？」帝曰：「卿其速行，無後軍期。」既而迭裡得失利還，復為都點檢。十九年，夏人來侵金肅軍，上遣迭裡得率輕兵督戰，至河南三角川，斬堠者八人，擒觀察使，以功命知漢人行官都部署事，出為酉甫面招討使。



 族弟黃八家奴告其主私議宮掖事，迭裡得寢之。事覺，決大杖，削爵為民。清寧中，上以所坐事非迭裡得所犯，起為南京統軍使。至是，從重元子涅魯古等
 亂，敗走被擒，伏誅。古迭，本宮分人，不知姓氏。好戲押，不喜繩檢。膂力過人，善擊鞠。



 重熙初，為護衛，歷宿直官。十三年，西征，以古迭為先鋒，夏人伏兵掩之，古迭力戰，麾下士多及，乃單騎突出。遇夏王李元吳來圍，勢甚急。古迭馳射，應弦輒僕；躍馬直擊中堅，夏兵不能當，晡乃還營。改興聖宮太保。



 清寧九年，從重元、涅魯古亂，與扈從兵戰，敗而遁，追擒之，陵遲而死。



 撒刺竹，孟父房滌例之孫。性兇暴。



 清寧中，累遷宣徽使，改殿前都點檢，首與重元謀亂。會帝獵灤河，重元恐事
 洩，與扈從軍倉卒而戰。其子涅魯古既死，同黨潰散。撒刺竹適在畋所，聞亂，劫獵夫以援。既至，知涅魯古已死，大悔恨之，謂曰：「我輩惟有死戰，胡為若兒戲，自取殞滅？今行官無備，乘夜劫之，大事可濟。若俟明旦，彼將有備，安知我眾不攜貳。一失機會，悔將無及。」重元、蕭胡睹等曰：「今夕但可四面圍之，勿令外軍得入，彼何能備！」



 不從。遲明，投仗而走，撒刺竹戰死。



 奚回離保，一名翰，字挼懶，奚王忒鄰之後。善騎射，趫捷而勇，與其兄鱉裏刺齊名。



 大安中，車駕幸中京，補護衛，稍遷鐵鷂軍詳穩。天慶間，徙北女直詳穩，兼知威州路
 兵馬事，改東京統軍。既而諸蕃入寇，悉破之，遷奚六部大王，兼總知東路兵馬事。



 保大二年，金兵至，天祚播遷，回離保率吏民立秦晉國王淳為帝。淳為署回了保知北院樞密事，兼諸軍都統，屢敗宋兵。淳死，其妻普賢女攝事。是年，金兵由居庸關入，回離保知北院，即箭笴山自立，號奚國皇帝，改元天復，設奚、漢、渤海三樞密院，改東、西節度使為二王，分司建官。



 時奚人巴輒、韓家奴等引兵擊附近契丹部落，劫掠人畜，群情大駭。會回離保為郭藥師所敗，一軍離心，其黨耶律阿古哲與其甥乙室八斤等殺之，偽立凡八月。



 蕭特烈，字訛都碗，遙輦窪可汗宮分人。乾統中，入宿衛，出為順義軍節度使。天慶四年，同知咸州路兵馬事。五年，以兵敗奪節度使。



 保大元年，遷隗古部節度使。及天祚在山西集群牧兵，特烈為副統軍。聞金兵將至，特烈諭士卒以君臣之義，死戰於石輦鐸。金兵不戰，特烈伺間欲攻之。天祚喜甚，召嬪御諸子登高同觀，將詫之。金兵望日月旗，知天祚在其下，以勁兵直趨奮擊，無敢當者，天祚遁走。特烈所至，招集散亡，尋為中軍都統，復敗於梯已山。



 天祚決意渡河奔夏，從臣切諫不聽，人情惶懼不知所為。



 特烈陰謂耶律兀直曰：「事勢如此，億兆離
 心，正我輩郊節之秋。不早為計，奈社棱何！」遂共劫梁王雅里，奔西北諸部，偽立為帝，特烈自為樞密使。



 雅里卒，欲擇可立者。會耶律兀直言術烈才德純備，兼興宗之孫，眾皆曰可，遂僭立焉，特烈偽職如故。未三旬，與術烈俱為亂兵所殺。



 論曰：「遼之秉國鈞，握兵柄，節制諸部帳，非宗室外戚不使，豈不以為帝王久長萬世之計哉。及夫肆叛逆，致亂亡，皆是人也。有國家者，可不深戒矣乎！」



\end{pinyinscope}