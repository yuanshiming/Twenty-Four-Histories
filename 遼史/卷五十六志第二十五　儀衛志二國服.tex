\article{卷五十六志第二十五　儀衛志二國服}

\begin{pinyinscope}

 上古之人，網罟禽獸，食肉衣皮，以儷鹿韋掩前後，謂之靴。然後夏葛、冬裘之制興焉。周公陳王業，《七月》之詩，至於一日于貉，三月條桑，八月載績，公私之用由是出矣。



 契丹轉居薦草之間，去邃古之風猶未遠也。太祖仲父述瀾，以遙輦氏於越之官，占居潢河沃壤，始置城邑，為
 樹藝、桑麻、組織之教，有遼王業之隆，其亦肇跡於此乎！太祖帝北方，太宗制中國，紫銀之鼠，羅綺之篚，麇載而至。纖麗毳，被土綢木。於是定衣冠之制，北班國制，南班漢制，各從其便焉。



 詳國服以著厥始去。



 祭服：遼國以祭山為大禮，服飾尤盛。



 大祀，皇帝服金文金冠，白綾袍，紅帶，懸魚，三山紅垂。



 飾犀玉刀錯，絡縫烏靴。



 小祀，皇帝硬帽，紅克絲龜文袍。皇后戴紅帕，服絡縫紅袍，懸玉佩，雙同心帕，絡縫烏靴。



 臣僚、命婦服飾，各從本部旗幟之色。



 朝服：太祖丙寅歲即皇帝位，朝服衷早，以備非常。其後行瑟瑟禮、大射柳，即此服。聖宗統和元年冊承天皇太后，給三品以上用漢法服，三品以下用大射柳之服。



 皇帝服實里薛袞冠，絡縫紅袍，垂飾犀玉帶錯，絡縫靴，謂之國服袞冕。太宗更以錦袍、金帶。



 臣僚戴氈冠，金花為飾，或加珠玉翠毛，額後垂金花，織成夾帶，中貯發一總。中紗冠，制如烏紗帽，無簷，不姤雙耳。



 額前綴金花，上結紫帶，末未綴珠。服紫窄袍，系傕羶帶，以黃紅色條裹革用之，用金玉、水晶、靛石綴飾，謂之「盤紫」。



 太宗更以錦袍、金帶。會同元
 年，群臣高年有爵秩者，皆賜之。



 公服：謂之「展裹」，著紫。興宗重熙二十二年，詔八房巾幘。道宗清寧元年，詔非勛戚之後及夷離堇副使並承應有職事人，不帶巾。



 皇帝紫皂幅巾，紫窄袍，玉束帶，或衣紅襖；臣僚亦幅巾，紫衣。常服：《宰相中謝儀》，帝常服。《高麗使入見儀》，臣僚便衣，謂之「說服力裹」。綠花窄袍，中單多紅綠色。貴者披貂裘，以紫黑色為貴，青次之。又有銀鼠，尤潔白。賤者貂毛、
 羊、鼠、沙狐裘。



 田獵服：皇帝幅巾，擐甲戎裝，以貂鼠或鵝項、鴨頭為瑴腰。蕃漢諸司使以上並戎裝，衣皆左衽，黑綠色。



 吊服：及祖叛弟剌哥等降，素服受之。



 素服，乘赭白馬。



 漢服：漢服黃帝始制冕冠章服，後王以祀以祭以享。夏收、殷喢、周弁以朝，冠端以居，所以別尊卑、辨儀物也。厥後唐以冕冠、青衣為祭服，通天、絳袍為朝服，平巾幘、袍酆為常服。
 大同元年正月朔，及宗皇帝入晉，備法駕，受文武百官賀於汴京崇元殿，自是日以為常。是年北歸，唐、晉文物，遼則用之。左右採訂，摭其常用者存諸篇。



 祭服：終遼之世，郊丘不建，大裘冕服不書。



 袞冕，祭祀宗廟、遺上將出征、飲至、踐阼、加元服、納後若元日受朝則服之。金飾，垂白珠十二旒，以組為纓，色如其綬，疏纊充耳，玉簪導。玄衣、瑨裳十二章：八章在衣，日、月、星、龍、華蟲、火、山、宗彞；四章在裳，藻、粉米、黼、黻。衣褾領，為升龍織成文，各為六等。龍、山以下，每章一行，行十二，白紗中單，黼領，青褾襈裾，
 黼革帶、大帶，劍佩綬，閤加金飾。《元日朝會儀》，皇帝服袞冕。



 朝服：乾亨五年，聖宗冊承天太后，給三品以上法服。《雜禮》，冊承天太后儀，侍中就席，解劍脫履。重熙五年尊號冊禮，皇帝服龍袞，北南臣僚並朝服，蓋遼制。會同中，太后、北面臣僚國服；皇帝、南面臣僚漢服。乾亨以後，在禮雖北面三品以上亦用漢服；重熙以後，大禮並漢服矣。常朝仍遵會同之制。皇帝通天冠，諸祭還及冬至、朔日受朝、臨軒拜王公、元會、冬會服這。冠加金博山，附蟬十二，首施珠翠。
 黑介幘，發纓以砲，玉若犀簪導。絳紗袍，白紗中單，鄀領，朱棨裾，白裙襦，絳蔽膝，白假帶方心曲領。其革帶佩劍綬，釦閤。若未加元服，則雙童髻，空頂，黑介幘，雙玉導，加寶飾。《元日上壽儀》，皇帝服通天冠，絳紗袍。



 皇太子遠游冠，謁廟還宮、元日、冬至、朔日入朝服之。



 三梁冠，加金附蟬九，首施珠翠。黑介幘發纓翠砲，犀簪導。



 絳紗袍，白紗中單，皂領閤，棨裾，白裙襦，白假帶方心曲領，絳紗蔽膝。其革帶劍佩綬，釦寫與上同，後改用白釦、墨閤。



 未冠，則雙單髻，空橫，黑介
 幘，雙玉導，加寶飾。《冊皇太子儀》，皇太子冠遠游，服絳紗袍。



 親王遠游冠，陪祭、朝饗、拜表、大事服之。冠三梁，加金附蟬。黑介幘，青砲導。絳紗單衣，白紗中單，皂領，棨裾，白裙襦。革帶鉤馳騁，假帶曲領方心，絳紗蔽膝，釦閤，劍佩綬。二品以上同。



 諸王遠游冠，三梁，黑介幘，青砲。



 三品以上進賢冠，三梁，寶飾。



 五品以上進賢冠，二梁，金飾。



 九品以上進賢冠，一梁，無飾。



 七品以上去劍佩綬。



 八品以下同公服。



 公服：《勘箭儀》，閣使公服，系履。遼國嘗用公服矣。



 皇帝翼善冠，朔視朝用之。離黃袍，九環帶，白練裙襦，六合靴。



 皇太子遠游冠，五日常朝、元日、乖至受朝服。絳紗單衣，白裙襦，革帶金鉤馳騁，假帶方心，紛崚囊，白釦，烏皮履。



 一品以下、五品以上，冠幘纓，簪導，謁見東宮及餘公事服之。絳紗單衣，白裙襦，帶鉤馳騁，假帶方心，釦履，
 紛崚囊。



 六品以下，冠幘纓，簪導，去紛崚囊，餘並同。



 常服：遼國謂之「穿執」。起居禮，臣僚穿執。言穿靴、執笏也。



 皇帝柘黃袍衫，折上頭巾，九環帶，六合靴，起自宇文氏。



 唐太宗貞觀已後，非元日、冬至受朝及大祭祀，皆常服而已。



 皇太子進德冠，九琪，金飾，絳紗單衣，白裙襦，白釦，烏皮履。



 五品以上，襆頭，亦曰折上巾，紫袍，牙笏，金玉帶。文官佩手巾、算袋、刀子、礪石、金魚袋、
 烏皮六合靴。



 六品以下，襆頭，緋衣，木笏，銀帶，銀魚袋佩，靴同。



 八品九品，襆頭，綠袍，蟻石帶，靴同。



\end{pinyinscope}