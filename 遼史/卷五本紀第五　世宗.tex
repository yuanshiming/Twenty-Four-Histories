\article{卷五本紀第五　世宗}

\begin{pinyinscope}

 世宗孝和莊憲皇帝，諱阮，小字兀欲。讓國皇帝長子，母柔貞皇后蕭氏。帝儀觀豐偉，內寬外嚴，善騎射，樂施予，人望歸之。太宗愛之如子。會同九年，從伐晉。



 大同元年春二月，封永康王。



 夏四月丁丑，太守崩於欒城。戊寅，梓宮次鎮陽，即皇帝位於樞前。甲申，次定州，命天德、朔古、解裏等護梓宮先赴上京。太后聞帝即位，遣太弟李胡率兵
 拒之。



 六月甲寅朔，次南京，五院夷離堇安端、詳穩劉哥遣人馳報，請為前鋒；至泰德泉，遇李胡軍，虞敗之。上遣郎君勤德等兩軍諭解。



 秋閏七月，次潢河，太后、李胡整兵拒於橫渡，相持數日。



 用屋質之謀，各罷兵趨上京。既而聞太后、李胡復有異謀，遷於祖州；誅司徒劃設及楚補里。



 八月壬竿朔，尊母蕭氏為皇太后，以太后族刺只撒古魯為國舅帳，立詳穩以總焉。以崇德宮戶分賜翼戴功臣，及北大王窪、南院大王吼各五士，安摶、楚補各百。的、鐵刺子孫先以非罪籍沒者歸之。癸未，始置北院樞密使，以安摶為之。九月壬子朔，葬嗣聖皇帝
 於懷陵。丁卯，行柴冊禮群臣上尊號曰天授皇帝。大赦，改大同元年為天祿元年。追謚皇考曰讓國皇帝。以安端主東丹國，封明王，察割為泰寧王，劉哥為惕隱，高勛為南院樞密使。



 二年春正月，天德、蕭翰、劉哥、盆都等謀反。誅天德，杖蕭翰，遷劉哥於邊，罰盆都使轄戞斯國。漢主劉知遠殂，子承祐立。



 夏四月庚辰朔，南唐遣李朗、王祚來慰且賀，兼奉蠟丸書，議攻漢。



 秋七月壬申，皇子賢生。



 冬十月壬午，南京留守魏王趙延壽薨，以中臺省右相牒（蟲葛）為南京留守，封燕王。



 十一月，駐蹕彰武南。



 三年春正月，蕭翰及公主阿不里謀反，翰伏誅，阿不里瘐死獄中。庚申，肆赦。內外官各進一階。



 夏六月戊寅，以敞史耶律胡離軫為北院大王。己卯，惕隱頹昱封漆水郡王。



 秋九月辛丑朔，召群臣議南伐。



 冬十月，遣諸將率兵攻下貝州高老鎮，徇地鄴都、南宮、堂陽，殺深州刺史史萬山，俘獲甚眾。



 四年春二月辛未，泰寧王察割來朝，留侍。是月，建政事省。



 三月戊戌朔，南唐遣趙延嗣、張福等來賀南征捷。



 秋九月乙丑朔，如山西。



 冬十月，自將南伐，攻下安平、內丘、束鹿等城，大獲而還。



 是歲，冊皇后蕭氏。
 五年春正月癸亥朔，如百泉湖。漢郭威弒其主自立，國號周，遣朱憲來告。即遣使致良馬。漢劉崇自立於太原。



 二月，周遣姚漢英、華昭胤來，以書矢抗禮，留漢英等。



 夏五月壬戌朔，太子太傅趙瑩薨，輟朝一日，命歸葬於汴。



 詔州縣錄事參軍、主簿，委政事省銓注。



 六月辛卯朔，劉崇為周所攻，遣使稱侄，乞授，且求封冊。



 即遣燕王牒（蟲葛）、樞密使高勛冊為大漢神武皇帝。南唐遣蔣洪來，乞舉兵應援。是夏，清暑百泉嶺。



 九月康申朔，自將南伐。壬戌，次歸化州祥古山。癸亥，祭讓國皇帝於行宮。群臣皆醉，察割反，帝遇弒，年三十四。



 應厲元年，葬於顯州西山，陵
 曰顯陵。二年，謚孝和皇帝，廟號世宗。統和二十六年七月，加謚孝和莊憲皇帝。



 贊曰：世宗，中才之主也。入繼大統，曾未三年，納唐丸書，即議南伐，既乏持重，宜乘周防，蓋有致禍之道矣。然而孝友寬慈，亦有君人之度焉。未及師還，變起沉湎，豈不可哀也哉！



\end{pinyinscope}