\article{卷七十六　列傳第十四}

\begin{pinyinscope}

 耶律沙耶律抹
 只蕭乾侄討古耶律善補耶律海裡耶律沙，字安隱。其先嘗相遙輦氏。應歷間，累官南府宰相。景宗即位，總領南面邊事。保寧間，宋攻河東，沙將兵救之，有功，加守太保。



 乾亨初，宋復北侵，沙將兵由間道至白馬嶺，阻大澗遇敵。



 沙與諸將欲待後軍至而戰，冀
 王敵烈、監軍耶律抹只等以為急擊之便，沙不能奪。敵烈等以先鋒渡澗，未半，為宋人所擊，兵潰。敵烈及其子蛙哥、沙之子德里、令穩都敏、詳穩唐筈等五將俱沒。會北院大王耶律斜軫兵至，萬矢俱發，敵軍始退。



 沙將趨太原，會漢駙馬都尉盧俊來奔，言太原已陷，遂勒兵還。宋乘銳侵燕，沙與戰於高梁河，稍卻；遇耶律休哥及斜軫等邀擊，敗宋軍。宋主宵遁，至涿州，徽服乘驢車，間道而走。上以功釋前過。



 是年，復從韓匡嗣伐宋，敗績，帝欲誅之，以皇後營救得免。睿智皇后稱制，召賜幾杖，以優其老。復從伐宋，敗劉廷讓、李敬源之軍，賜齎優渥。統和
 六年卒。



 耶律抹只，字留隱，仲父隋國王之後。初以皇族入侍。景宗即位，為林牙，以干給稱。保寧間，遷樞密副使。



 乾亨元年春，宋攻河東，商府宰相耶律沙為都統，將兵往援，抹只監其軍。及白馬嶺敗，僅以身免。宋乘銳攻燕，將奚兵翊休哥擊敗之。上以功釋前過。是年冬，從都統韓匡嗣伐宋，戰於滿城，為宋將所給，諸軍奔潰；獨抹只部伍不亂，徐整破鼓而歸。璽書褒諭，改南海軍節度使。乾亨二年，拜樞密副使。



 統和初，為東京留守。宋將曹彬、米信等侵邊，抹只引兵至南京，先繕守禦備。及車駕臨幸，抹只與耶律休哥
 逆戰於涿之東，克之，遷開遠軍節度使。



 故事，州民歲輸稅，鬥粟折錢五，抹只表請折錢六，部民便之。統和末卒。



 蕭干，小字項烈，字婆典，北府宰相敵魯之子。性質直。



 初，察割之亂，其黨胡古只與乾善，使人召之。乾曰：「吾豈能從逆臣！」縛其人送壽安王。賊平，上嘉其忠，拜群牧都林牙。復以伐烏古功，遷北府宰相，改突呂不部節度使。



 乾亨初，宋伐河東，乘勝侵燕，詔幹拒之，戰於高梁河。



 耶律沙退走，干與耶律休哥等並力戰敗之，上手敕慰勞。自是每征伐必參決軍事。加政事令。二年，宋兵圍瓦橋，夜
 襲我營，干及耶律勻骨戰卻之。



 時皇后以父呼幹。及後為皇太后稱制，乾數條奏便宜，多見聽用。統和四年卒。侄討古。



 討古，字括寧，性忠簡。



 應歷初，始入侍。會冀王敵烈、宣徽使海思謀反，討古與耶律阿列密告於上，上嘉其忠，詔尚樸謹公主。保寧末，為南京統軍使。



 乾亨初，宋侵燕，討古與北院大王奚底拒之，不克，軍潰。



 討古等不敢復戰，退屯清河。帝聞其敗，遣使責之曰：「卿等不嚴偵候，用兵無法，遇敵即敗，奚以將為！」討古懼。頃之，援兵至，討古奮力以敗宋軍。上釋其罪，降為而京侍衛親軍都指揮使。
 四年卒。



 耶律善補，字瑤升，孟父楚國王之後。純謹有才智。



 景宗即位，授千牛衛大將軍，遷大同軍節度使。及伐宋，韓匡嗣與耶律沙將兵由東路進，善補以南京統軍使由西路進。



 善補聞匡嗣失利，斂兵還。乾亨未，與宋軍戰於滿城，為伏兵所圍，斜軫救之獲免。以失備，大杖決之。



 統和初，為惕隱。會宋來侵，善補為都元帥逆之，不敢戰，故嶺西州郡多陷，罷惕隱。以其叔安端有匡輔世宗功，上愍之，徵善補為南府宰相，遷南院大王。



 會再舉伐宋，欲攻魏府，召眾集議。將士以魏城無備，皆言可攻。善補曰：「攻
 固易，然城大叵量，若克其城，士卒貪俘掠，勢必不可遏。且傍多巨鎮，各出援兵，內有重敵，何以當之？」上乃止。



 善補性懦，守靜。凡征討，憚攻戰，急還，以故戰多不利。



 年七十四卒。



 耶律海裏，字留隱，令隱拔裡得之長子。察割之亂，其母的魯與焉。遣人召海裏，海裏拒之。亂平，的魯以子故獲免。



 海裏儉素，不喜聲利，以射獵自娛。雖居閑，人敬之若貴官然。保寧初，拜彰國軍節度使，遷惕隱。秩滿，稱疾不仕。久之，復為南院大王。及曹彬、米信等來侵，海裡有卻敵功，賜資忠保義匡國功臣。



 帝屢親征，海裏在南院十
 餘年，鎮以寬靜，戶口增給，時議重之。封漆水郡王，遷上京留守，薨。詔以家貧給葬具。



 論曰：「當高梁、朔州之捷，偏神之將如沙與抹只，既因休哥、斜軫類見其功，所謂失之東隅，收之桑榆。若蕭干、海裏拒察割之招，討古告誨思之變，則不止有戰功而已。其視善補畏懦，豈不優哉。」



\end{pinyinscope}