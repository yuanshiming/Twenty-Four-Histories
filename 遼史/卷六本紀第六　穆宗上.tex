\article{卷六本紀第六　穆宗上}

\begin{pinyinscope}

 穆宗孝安敬正皇帝，諱璟，小字述律。太宗皇帝長子，母曰靖安皇后蕭氏。會同一二年，封壽安王。



 天祿五年秋九月癸亥，世宗遇害。逆臣察割等伏誅。丁卯，即皇帝位，群臣上尊號曰天順皇帝，改元應厲。戊辰，如南京。



 是月，遣劉承訓告哀於漢。



 冬十一月，漢、周、南詔各遣使來吊。乙亥，詔朝會依嗣聖皇帝故事，用漢禮。



 十二月甲辰，漢遣使
 獻弓矢、鞍馬。壬子，鐵驪、鼻骨德皆來貢。



 二年春正月戊午朔，南遣使奉蠟丸書，及進犀兕甲萬屬。



 壬戌，太尉急古質謀逆，伏誅。



 二月癸卯，女直來貢。



 三月癸亥，南唐遣使奉蠟丸書。丁卯，復遣使來貢。甲申，以耶律撻烈為南院大王。



 夏四月丙戌朔，日有食之。己亥，鐵驪進鷹鶻。



 五月丙辰朔，視朝。壬午，南唐遣使來貢。



 六月壬辰，國舅政事令蕭眉古得、宣政殿學士李浣等謀南奔，事覺，詔暴其罪。乙未，祭天地。壬寅，漢為周所侵，遣使求援，命中臺省右相高模翰赴之。丁未，命乳媼之史曷魯世為阿束石烈夷離堇。



 秋七月乙亥，政事令婁
 國、林牙敵烈、侍中神都、郎君海裡等謀亂就執。



 八月己丑，眉古得、婁國等伏誅，杖李浣而釋之。



 九月甲寅朔，雲州進嘉禾四莖，二穗。戊午，詔以先平察割日，用白黑羊、玄酒祭天，歲以為常。壬戌，獵炭山。癸天。



 庚辰，敵烈部來貢。



 冬十月甲申朔，漢遣使進葡萄酒。甲午，司徒老古等獻白雉。戊申，回鶻及轄戞斯皆遣使來貢。



 十一月癸丑朔，視朝。己巳，地震。己卯，日南至，始用舊制行拜日禮朔州民黑兔。



 十二月癸未朔，高模翰及漢兵圍晉州。辛卯，以生日，飯僧，釋系囚。甲辰，獵於近郊。祀天地。辛亥，明王安端薨。



 三年春閏正月壬午朔，漢以高模翰卻周軍，遣使來謝。



 二月辛亥朔，詔用嗣聖皇帝舊璽。甲子，太保敵烈修易州城，鎮州以兵來挑戰，卻之。



 三月庚辰朔，南唐遣使來貢，因附書於漢，詔達之。庚寅，如慶州擊鞠。丁酉，漢遣使進球衣及馬。庚子，觀漁於神德湖。



 夏四月庚申，鐵驪來貢。



 五月壬寅，漢遣使言石晉樹先帝《聖德神功碑》為周人所毀，請再刻，許之。



 六月丁卯，應天皇太后崩。



 秋七月，不視朝。



 八月壬子，以生日、釋囚。己未，漢遣使求援。三河烏古、吐番、吐谷渾、鼻骨備皆遣使來貢。九月庚子，漢遣使貢藥。



 冬十月己酉，命太師唐骨德治大行皇太后園
 陵。李胡子宛、郎君嵇干、敵烈謀反，事覺，辭逮太平王罨撒葛、林牙華割、郎君新羅等，皆執之。



 十一月辛丑，謚皇太后曰貞烈，葬祖陵。漢遣使來會。



 是冬，駐蹕奉聖州，以南京水，詔免今歲租。



 四年春正月戊寅，回鶻來貢。己丑，華割、嵇乾等伏誅，宛及罨撒葛皆釋之。是月，周主威殂，養子王柴榮嗣立。



 二月丙午朔，周攻漢，命政事令耶律敵祿援之。丙辰，漢遣使進茶。幸南京。



 夏五月乙亥，忻、代二州叛漢，遣南院大王撻烈助敵祿討之。丁酉，撻烈敗周將符彥卿於忻口。



 六月癸亥，撻烈獻所獲。



 秋七月乙酉，漢民有為遼軍
 誤掠者，遣使來請，詔悉歸之。



 九月丙申，漢為周人所侵，遣使來告。



 冬十一月，彰國軍節度使蕭敵烈、太保許從贇奏忻、代二州捷。十二月辛酉朔，謁祖陵。庚午，漢遣使來貢。



 是冬，駐蹕杏堝。



 五年春正月辛未朔，鼻骨德來貢。



 二月庚子朔，日有食之。庚申，流遣使請上尊號，不許。



 壬戌，如哀潭。



 夏四月己酉，周侵漢，漢遣使求援。癸丑，命郎君蕭海瓈世為北府宰相。



 秋九月庚辰，漢主有疾，遣使來告。



 冬十月壬申，女直來貢。丁亥，謁太宗廟。庚寅，南唐遣使來貢。十一月乙未朔，漢主崇殂，子承鈞遣使來告，且求嗣立；遣使吊祭，
 遂封冊之。



 十二月乙丑朔，謁太祖廟。辛巳，漢遣使業議軍事。



 六年夏五月丁酉，謁懷陵。



 六月甲子，漢遣使來議軍事。



 秋七月，不視朝。



 九月戊午，謁祖陵。



 冬十一月壬寅，鼻骨德來貢。



 十二月己未朔，謁太祖廟。



 七年春正月庚子，鼻骨德來貢。



 二月辛酉，南唐遣使奉蠟丸書。辛未，駐蹕潢河。



 夏四月戊午朔，還上京。初，女巫肖古上延年藥方，當用男子膽和之。不數年，殺人甚多。是，覺其妄。辛巳，射殺之。



 五月辛卯，漢遣使來貢。



 六月丙辰朔，周遣使來聘。南唐遣使來貢。



 八月己未，周遣使來
 聘。



 是秋，不聽政。



 冬十月庚申，獵於七鷹山。



 十二月丁巳，詔大臣曰：「有罪者，法當刑。朕或肆怒，濫及無辜，卿等切諫，無或面從。」辛巳，還上京。



 八年春二月乙丑，駐蹕潢河。



 夏四月甲寅，南京留守蕭思溫攻下沿邊州縣，遣人勞之。



 五月，周陷束城縣。



 六月辛未，蕭思溫請益兵，乞賀幸燕。



 秋七月，獵於拽刺山。迄於九月，射鹿諸山，不視朝。



 冬十一月辛酉，漢遣使來告周復來侵。乙丑，使再至。



 十二月庚辰，又至。九年春正月戊辰，駐蹕潢河。



 夏四月丙戌，周來侵。戊戌，以南京留守蕭思溫為兵馬都總管擊之。是月，周拔益
 津，瓦橋、淤口三關。



 五月乙巳，陷瀛、莫二州。癸亥，如南京。辛未，周兵退。



 六月乙亥朔，視朝。戊寅，復容城縣。庚申，西幸，如懷州。是月，周主榮殂，子宗訓立。



 秋七月，發南京軍戌範陽。



 冬十二月戊寅，還上京。庚辰，王子敵烈、前宣徽使海思及蕭達干等謀反，事覺鞫之。辛巳，祀天地、祖考，告逆黨事敗。丙申，召群臣議時政。



 十年春正月，周殿前都點檢趙匡胤廢周立，建國號宋。



 夏五月乙巳，謁懷陵。壬子，漢以潞州歸附來告。丙寅，至自懷陵。



 六月庚申，漢以宋兵圍石州來告，遣大同軍節度使阿刺率四部往援，詔蕭思溫以三部兵助之。



 秋
 七月己亥朔，宋兵陷石州，潞州復叛，漢使來告。辛酉，政中令耶律壽遠、太保楚阿不等謀反，伏誅。以酒脯祠天地於黑山。八月，如秋山，幸懷州。庚午，以鎮茵石狻猊擊殺近待古哥。



 冬十月丙子，李胡子喜隱謀反，辭連李胡，下獄死。



 十一月，思獄中上書，陳便宜。



 十一年春時事月丙寅，釋喜隱。辛亥，司徒烏里只子迭刺哥誣告其父謀反，復詐乘傳及殺行人，以其父請，杖而釋之。



 三月丙辰，蕭思溫奏老人星見，乞行赦宥。



 閏月甲子朔，如潢河。



 夏四月癸巳朔，日有食之。是月，射鹿，不視朝。五月乙亥，司天王白、李正等進歷。



 六月甲午，赦。



 冬十一月，歲
 星犯月。



 十二年春正月甲戌，夜觀燈。



 二月己丑朔，以御史大夫蕭護思為北院樞密使，賜對衣、鞍馬。夏五月庚午，以旱，命左右以水相沃，頃之，果雨。



 六月甲午，祠木葉山及潢河。



 秋，如黑山，赤山射鹿。



 十三年春正月，自丁巳，晝夜酣飲者九日。丙寅，宋欲城益津關，命南京留守高勛、統軍使崔廷勛以兵擾之。癸酉，殺獸人海裏。



 二月庚寅，漢遣使來告，欲巡邊徼，乞張聲援。壬辰，如潢河。癸巳，觀群臣射，賜物有差。乙巳，老人星見。



 三月癸丑朔，殺鹿人里吉，梟其首以示掌鹿者。



 夏四月壬寅，獵於潢河。



 五月壬戌，視斡朗改國所進花鹿生麛。



 六月癸未，近侍傷獐，杖殺之。甲申，殺獐人霞馬。壬辰，詔諸路錄囚。



 秋七月辛亥朔，漢以宋侵來告。乙丑，薦時羞於廟。



 八月甲申，以生日，縱五坊鷹鶻。戊戌，幸近山，呼鹿射之。旬有七日返。



 九月庚戌朔，以青牛白以祭天地。飲於野次，終夕乃罷。



 辛亥，以酒脯祭天地，復終夜酣飲。



 冬十月丙申，漢以宋侵來告。



 十一月庚午，漢以宋侵來告。



 十二月戊子，射野鹿，賜虞人物有差。庚寅，殺彘人曷主。



\end{pinyinscope}