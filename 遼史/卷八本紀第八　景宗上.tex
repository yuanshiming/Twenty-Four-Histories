\article{卷八本紀第八　景宗上}

\begin{pinyinscope}

 景宗孝成康靖皇帝，諱賢，字賢寧，小字明扆。世宗皇帝第二子，母曰懷節皇后蕭氏。察割之亂，帝甫四歲。穆宗即位，養永興宮，既長，穆宗酗酒怠政。帝一日與韓匡嗣語及時事，耶律賢適止這。帝悟，不復言。



 應因十九年春二月戊辰，入見，穆宗曰：「吾兒已成人，可付以政。」己巳，穆宗遇弒，帝率飛龍使女里、侍中蕭思溫、南院樞密使高勛
 率甲騎千人馳赴。黎明，至行在，哭之慟。群臣改進，遂即皇帝位於柩前。百官上尊號曰天贊皇帝，大赦，改元保寧。以殿前都點檢耶律夷臘、右皮室詳穩蕭烏里只宿衛不嚴，斬之。



 三月丙戌，入上京，以蕭思溫為北院樞密使。太平王罨撒葛亡入沙沱。己丑，夷離畢粘木袞以陰附罨撒葛伏誅。癸巳，罨撒葛入朝，甲午，以北院樞密使蕭思溫兼北府宰相。己亥，南院樞密使高勛封秦王。



 夏四月戊申朔，進封太平王罨撒葛為齊王，改封趙王喜隱為宋王，封隆先為平王，稍為吳王，道隱為蜀王，必攝為越王，敵烈為冀王，宛為衛王。五月戊寅，立貴妃蕭氏
 為皇后。丙申朔，射柳祈雨。有司請以帝生日為天清節，從之。壬寅，漢遣李匡弼、劉繼文、李元素等來賀。



 冬十月，東幸哀潭。



 十一月甲辰朔，行柴冊禮，祠木葉山，駐蹕鶴穀。乙巳，蕭思溫封魏王，北院大王屋質加於越。



 二年春正月丁未，如潢河。



 夏四月，幸東京，致奠於讓國皇帝及世宗廟。



 五月癸丑，西幸。乙卯，次盤道嶺，盜殺北樞密使蕭思溫。



 六月，還上京。



 秋七月，以右皮室詳穩賢適為北院樞密使。



 九月辛丑，得國舅蕭海只及海裏殺蕭思溫狀，皆伏誅，流其弟神觀於黃龍府。



 冬十二月庚午，漢遣使來貢。



 三年春正月甲寅，右夷離畢奚底遣人獻敵烈俘，詔賜有功將士。庚申，置登聞鼓院。辛酉，南京統軍使魏國公韓匡美封鄴王。二月癸酉，東幸。壬午，遣鐸遏使阿薩蘭回鶻。己丑，以青牛白馬祭天地。



 三月丁未，以飛龍使女里為契丹行宮都部署。



 夏四月丁卯，世宗妃啜里及蒲哥厭魅，賜死。己卯，祠木葉山，行再生禮。丙戌，至自東幸，戊子，蕭神睹伏誅。



 六月丙子，漢遣使問起居。自是繼月而至。丁丑，回鶻遣使來貢。



 秋七月辛丑，以北院樞密使賢適為西北路招討使。



 八月甲戌，如秋山。辛卯，祭皇兄吼墓，追冊為皇太子，謚莊聖。九月乙巳，賜傅父侍中達
 里迭、太保楚補、太保婆兒、保母回室、押雅等戶口、牛羊有差。又以潛邸給使者為撻馬部，置官掌之。壬子，幸歸化州。甲寅，如南京。



 冬十月己巳，以黑白羊祀神。癸未，漢遣使來貢。丙戌，鼻骨德、吐谷渾來貢。



 十一月庚子，臚朐河於越延尼裡等率戶四百五十來附，乞隸宮籍。詔留其戶，分隸敦睦、積慶、永興三宮，優賜遣之。



 十二月癸酉，以青牛白馬祭天地。己丑，皇子隆緒生。



 是冬，駐蹕金川。



 四年春二月癸亥，漢以皇子生，遣使來賀。



 閏月戊申，齊王罨撒葛薨。



 三月庚申朔，追冊為皇太叔。



 夏四月庚寅朔，追封蕭思溫為楚國王。



 是夏，駐蹕冰井。



 秋七月，如雲
 州。丁丑，鼻骨行車。



 冬十月丁亥朔，如南京。



 十二月甲午，詔內外官上封事。



 五年春正月甲子，惕隱休哥伐黨項，破之，以俘獲之數來上。漢遣使來貢。庚午，御五鳳樓觀登。



 二月丁亥，近侍實魯里誤觸神纛，法論死，杖釋之。壬辰，越王必攝獻黨項俘獲之數。戊申，以青牛白馬癸天地。辛亥，幸新城。



 三月乙卯朔，復幸新城。追封皇后祖胡母里為韓王，贈伯胡魯古兼政事令，尼古只兼侍中。



 夏四月丙申，白氣晝見。



 五月癸亥，於越屋質薨，輟朝三日。辛未，女直侵邊，殺都監達里迭、拽刺斡里魯，驅掠邊民牛馬。己卯，阿薩蘭
 回鶻來貢。六月庚寅，女直宰相及夷離堇來朝。丙申，漢遣人以宋事來告。秋七月庚辰，以保大軍節度使耶律斜裏底為中臺省左相。



 是月，駐蹕燕子城。



 九月壬子，鼻骨德部長曷魯撻覽來貢。



 冬十月丁酉，如南京。



 十一月辛亥朔，始獲應歷逆黨近侍小哥、花哥、辛古等，誅之。十二月戊戌，漢將改元，遣使稟命。是月，如歸化州。



 六年春正月癸未，幸南京。



 三月，宋遣使請和，以涿州刺史耶律昌術加侍中與宋議和。



 夏四月，宋王喜隱坐謀反廢。



 秋七月丁未朔，閣門使酌古加檢校太尉兼御史大夫，男海裏以告喜隱事，遙授隴州防禦使。庚申，獵於
 平地松林。



 冬十月乙亥朔，還上京。



 十二月戊子，以沙門昭敏為三京諸道僧尼都總管，加兼侍中。



 七年春正月戌朔，宋遣使來賀。壬寅，望祠木葉山。



 二月癸亥，漢雁門節度使劉繼文來朝，貢方物。丙寅，以青牛白馬祭天地。



 三月壬午，耶律速撒等獻黨項俘，分賜群臣。



 夏四月，遣郎君矧思使宋。己酉，祠木葉山。辛亥，射柳祈雨。如頻蹕澱清暑。



 五月丙戌，祭神姑。



 秋七月，黃龍府衛將燕頗殺都監張琚以叛，遣敞史耶律曷里必討之。九月，敗燕頗於治河，遣其弟安摶追之。燕頗走保匹惹城，安摶乃還，以餘黨千餘戶城通州。



 是秋，至自頻蹕
 澱。



 冬十月，鉤魚土河。



 八年春正月癸酉，宋遣使來聘。



 二月壬寅，諭史館學士，書皇后言亦稱「朕」暨「予」，著為定式。



 三月辛未，遣五使廉問四方鰥寡孤獨及貧乏失職者，振之。



 夏六月，以西南面招討使耶斜軫為北院大王。



 秋七月丙寅朔，寧王只沒妻安只伏誅，只沒、高勛等除名。



 辛未，宋遣使來賀天清節。



 八月癸卯，漢遣使言天清節設無遮會，飯僧祝厘。丁未，如秋山。己酉，漢以宋事來告。是月，女直侵貴德州東境。



 九月己巳，謁懷陵。辛未，東京統軍使察鄰、詳穩涸奏女直襲歸州五寨，剽掠而去。乙亥，鼻骨德來貢。壬
 午，漢為宋人所，遣使求援，命南府宰相耶律沙、冀王敵烈赴之。戊子，漢以宋師壓境，遣駙馬都尉盧俊來告。



 冬十月辛丑，漢以遼師退宋軍來謝。



 十一月丙子，宋主匡胤殂，其弟靈自立，遣使來告。辛卯，遣郎君王六、撻馬涅木古等使宋吊慰。



 十二月壬寅，遣蕭只古、馬哲賀宋即位。丁未，漢以宋軍復至、掠其軍儲來告，且乞賜糧為助。戊午，詔南京復禮部貢院。是月，轄戞斯國遣使來



\end{pinyinscope}