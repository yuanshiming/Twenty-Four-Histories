\article{卷三十八志第八　地理志二　東京道}

\begin{pinyinscope}

 東京遼陽府，本朝鮮之地。周武王釋箕子囚，去之朝鮮，因以封之。作八條之教，尚禮義，富農桑，外戶不閉，人不為盜。傳四十餘世。燕屬真番、朝鮮，始置吏、築障。秦屬遼東外徼。漢初，燕人滿王故空地。武帝元封三年，定朝鮮為真番、臨屯、樂浪、玄菟四郡。後漢出入青、幽二州，遼東、
 玄菟二郡，沿革不常。漢末為公孫度所據，傳子康；孫淵，自稱燕王，建元紹漢，魏滅之。晉陷高麗，後歸慕容垂；子寶，以勾麗王安為平州牧居之。元魏太武遣使至其所居平壤城，遼東京本此。



 唐高宗平高麗，於此置安東都護府；後為渤海大氏所有。大氏始保挹婁之東牟山。武後萬歲通天中，為契丹盡忠所逼，有乞乞仲象者，度遼水自固，武后封為震國公。傳子祚榮，建都邑，自稱震王，並吞海北，地方五千里，兵數十萬。中宗賜所都曰忽汗州，封渤海郡王。十有二世至彞震，僭號改元，擬建宮闕，有五京、十五府、六十二州，為遼東盛國。忽汗州即故平
 壤城也，號中京顯德府。太祖建國，攻渤海，拔忽汗城，俘其王大諲撰，以為東丹王國，立太子圖欲為人皇王以主之。神冊四年，葺遼陽故城，以渤海、漢戶建東平郡，為防禦州。天顯三年，遷東丹國民居之，升為南京。城名天福，高三丈，有樓櫓，幅員三十里。八門：東曰迎陽，東南曰韶陽，南曰龍原，西南曰顯德，西曰大順，西北曰大遼，北曰懷遠，東北曰安遠。宮城在東北隅，高三丈，具敵樓，南為三門，壯以樓觀，四隅有角樓，相去各二里。宮墻北有讓國皇帝御容殿。大內建二殿，不置宮嬪，唯以內省使副、判官守之。《大東丹國新建南京碑銘》，在宮門之南。外
 城謂之漢城，分南北市，中為看樓；晨集南市，夕集北市。街西有金德寺；大悲寺；附馬寺，鐵幡竿在焉；趙頭陀寺；留守衛；戶部司；軍巡院，歸化營軍千餘人，河、朔亡命，皆籍於此。東至北烏魯虎克四百里，南至海邊鐵山八百六十里，西至望平縣海口三百六十里，北至挹婁縣、範河二百七十里。東、西、南三面抱海。遼河出東北山口為範河，西南流為大口，入於海；東梁河自東山西流，與渾河合為小口，會遼河入於海，又名太子河，亦曰大梁水；渾河在東梁、範河之間；沙河出東南山西北流，徑蓋州入於海。有蒲河；清河；浿水，亦曰泥河，又曰蓒芋濼，水多
 蓒芋之草；駐蹕山，唐太宗征高麗，駐蹕其顛數曰，勒石紀功焉，俗稱手山，山顛平石之上有掌指之狀，泉出其中，取之不竭。又有明王山、白石山——亦曰橫山。天顯十三年，改南京為東京，府曰遼陽。



 戶四萬六百因。轄州、府、軍、城八十七。統縣九：遼陽縣。本渤海國金德縣也。漢壩水縣，高麗改為勾麗縣，渤海為常樂縣。戶一千五百。



 仙鄉縣。本漢遼隊縣，渤海為永豐縣八神仙傳》云：「仙人白仲理能煉神丹，點黃金，以救百姓。」戶一千五百。



 鶴野縣。本漢居就縣地，渤海為雞山縣。昔丁令成家
 此，去家千年，化鶴來歸，集於華表柱，以咮畫表云：「有鳥有鳥丁令威，去家千年今來歸；城郭雖是人民非，何不學仙塚累累。」戶一千二百。



 析木縣。本漢望平縣地，渤海為花山縣。戶一千。



 紫蒙縣。本漢鏤芳縣地。後拂涅國置東平府，領蒙州紫蒙縣。後徙遼城，並入黃嶺縣。渤海後為紫蒙縣。戶一千。



 興遼縣。本漢平郭縣地，渤海改為長寧縣。唐元和中，渤海王大仁秀南定新羅，北略諸部，開置群邑，遂定今名。戶一千。



 肅慎縣。以渤海戶置。



 歸仁縣。



 順化縣。



 開州，鎮國軍，節度。本濊貌地，高麗為慶州，渤海為東京龍原府。有宮殿。都督慶、鹽、穆、賀因州事。故縣六：曰龍原、永安、烏山、壁谷、熊山、白楊，皆廢。疊石為城，周圍二十里。唐薛仁貴徵高麗，與其大將溫沙門戰熊山，擒善射者於石城，即此。太祖平渤海，徙其民於大部落，城遂廢。聖宗代高麗還，周覽城基，復加完葺。開泰三年，遷雙、韓二州千餘戶實之，號開封府開遠軍，節度；更名鎮國軍。隸東京留守，兵事屬東京統軍司。統州三、縣一。



 開遠縣。本柵城地，高麗為龍原縣，渤海因之，遼初廢。



 聖宗東討，復置以軍額。民戶一千。



 鹽州。本渤海龍河郡，故縣四：海陽、接海、格川、龍河，皆廢。戶三百。隸開州。相去一百四十里。



 穆州，保和軍，刺史。本渤海會農郡，故縣四：會農、水歧、順化、美縣，皆廢。戶三百。隸開州。東北至開州一百二十里。統縣一：會農縣。



 賀州，刺史。本渤海吉理郡，故縣四：洪賀、送減、吉理、石山，皆廢。戶三百。隸開州。



 定州，保寧軍。高麗置州，故縣一，曰定東。聖宗統和十三年升軍，遷遼西民實之。隸東京留守司。統縣一：定東縣。高麗所置，遼徒遼西民居之。戶八百。



 保州，宣義軍，節度。高麗置州，故縣一，曰來遠。聖宗以高麗王詢擅立，問罪不服，統和末，高麗降，開泰三年取其保、定二州，於此置榷場。隸東京統軍司。統州、軍二，縣一：來遠縣。初徙遼西諸縣民實之，又徙奚、漢兵七百防戍焉。



 戶一千。



 宣州，定遠軍，刺史。開泰三年徒漢戶置。隸保州。



 懷化軍，下，刺史。開泰三年置。隸保州。



 辰州，奉國軍，節度。本高麗蓋牟城。唐太宗會李世勑攻破蓋牟城，即此。渤海改為蓋州，又改辰州，以辰韓得名。井邑駢列，最為沖會。遼徙其民於祖州。初曰長平軍。戶二千。



 隸東京留守司。統縣一：建安縣。



 盧州，玄德軍，刺史。本渤海杉盧郡，故縣五：山陽、杉盧、漢陽、白巖、霜巖，皆廢。戶三百。在東京一百三十里。



 兵事屬南女直湯河司。統縣一：熊岳縣。西至海一十五里，傍海有熊岳山。



 來運城。本熟女直地。統和中伐高麗，以燕軍驍猛，置兩
 指揮，建城防戍。兵事屬東京統軍司。



 鐵州，建武軍，刺史。本漢安市縣，高麗為安市城。唐太宗攻之不下，薛仁貴白衣登城，即此。渤海置州，故縣四：位城、河端、蒼山、龍珍，皆廢。戶一千。在京西南六十里。統縣一：湯池縣。興州，中興軍，節度。本漢海冥縣地。渤海置州，故縣三：盛吉、蒜山、鐵山，皆廢。戶二百。在京西南三百里。



 湯州。本漢襄平縣地。渤海置州，故縣五：靈峰、常豐、白石、均谷、嘉利，皆廢。戶五百。在京西北一百里。



 崇州，隆安軍，刺史。本漢長岑縣地。渤海置州，故縣三：崇山、溈水、綠城，皆廢。戶五百。在京東北一百五十里。統縣一：崇信縣。



 海州，南海軍，節度。本沃沮國地。高麗為沙卑城，唐李世勑嘗攻焉。渤海號南京南海府。疊石為城，幅員九里，都督沃、晴、椒三州。故縣六：沃沮、鷲巖、龍山、海濱、升平、靈泉，皆廢。太平中，大延琳叛，南海城堅守，經歲不下，別部酋長皆被擒，乃降。因盡徙其人於上京，置遷遼縣，移澤州民來實之。戶一千五百。統州二、
 縣一：臨溟縣。



 耀州，刺史。本渤海椒州；故縣五，椒山，貉嶺、澌泉、尖山、巖淵，皆廢。戶七百。隸海州。東北至海州二百里。統縣一：巖淵縣。東界新羅，故平壤城在縣西南。東北至海州一百二十里。



 嬪州，柔遠軍，刺史。本渤海晴州，故縣五：天晴、神陽、蓮池、狼山、仙巖，皆廢。戶五百。隸海州。東南至海州一百二十里。



 淥州，鴨淥軍，節度。本高麗故國，渤海號西京鴨淥府。



 城
 高三丈，廣輪二十里，都督神、桓、豐、五四州事。故縣三：神鹿、神化、劍門，皆廢。大延琳叛，遷餘黨於上京，置易俗縣居之。在者戶二千。隸東京留守詞。統州四、縣二：弘聞縣。



 神鄉縣。



 桓州。高麗中都城，故縣三：桓都、神鄉、洪水，皆廢。



 高麗王於此創立宮闕，國人謂之新國。五世孫釗，晉康帝建元初為慕容皝所敗，宮室焚蕩。戶七百。隸淥州。在西南二百里。



 豐州。渤海置盤安郡，故縣四：安豐、渤恪、隰壤、硤石，皆
 廢。戶三百。隸淥州。在東北二百一十里。



 正州。本沸流王故地，國為公孫康所並。渤海置沸流都。



 有沸流水。戶五百。隸淥州。在西北三百八十里。統縣一：東那縣。本漢東耐縣地。在州西七十里。



 慕州。本渤海安遠府地，故縣二：慕化、崇平，久廢。戶二百。隸淥州。在西北二百里。



 顯州，奉先軍，上，節度。本渤海顯德府地。世宗置，以奉顯陵。顯陵者，東丹人皇王墓也。人皇王性好讀者，不喜射獵，購書數萬卷，置醫巫閭山絕頂，築堂曰望海。山南去
 海一百三十里。大同元年，世宗親護人皇王靈駕歸自汴京。以大皇王愛醫巫閭山水奇秀，因葬焉。山形掩抱六重，於其中作影殿，制度宏麗。州在山東南，遷東京三百餘戶以實之。應歷元年，穆宗葬世宗於顯陵西山，仍禁樵採。有十三山，有沙河。隸長寧、積慶二宮，兵事屬東京都部署司。統州三、縣三：奉先縣。本漢無慮縣，即醫巫閭，幽州鎮山。世宗析遼東長樂縣民以為陵戶，隸長寧宮。



 山東縣。本漢望平縣。穆宗割渤海永豐縣民為陵戶，隸積慶宮。
 歸義縣。初置顯州，渤海民自來助役，世宗嘉憫，因籍其人戶置縣，隸長寧宮。



 嘉州，嘉平軍，下，刺史。隸顯州。遼西州，阜城軍，中，刺史。本漢遼西郡地，世宗置州，隸長寧宮，屬顯州。統縣一：長慶縣。統和八年，以諸宮提轄司大戶置。



 康州，下，刺史。世宗遷渤海率賓府大戶置，屬顯州。初隸長寧宮，後屬積慶宮。統縣一：率賓縣。本渤海率賓府地。



 宗州，下，刺史。在遼東石熊山，耶律隆運以所俘漢民置。



 聖宗立為州，隸文忠王府。王薨，屬提轄司。統縣一：熊山縣。本渤海縣地。



 乾州，廣德軍，上，節度。本漢無慮縣地。聖宗統和三年置，以奉景宗乾陵。有凝神殿。隸崇德宮，兵事屬東京都部署司。統州一、縣四：奉陵縣。本漢無慮縣地。括諸落帳戶，助營山陵。



 延昌縣。析延昌宮戶置。



 靈山縣。本渤海靈峰縣地。



 司農縣。本渤海麓郡縣，並麓波、雲川二縣大焉。



 海北州，廣化軍，中，刺史。世宗以所俘漢戶置。地在闖
 山之西，南海之北。初隸宣州，後屬乾州。統縣一：開義縣。



 貴德州，寧遠軍，下，節度。本漢襄平縣地，漢公孫度所據。太宗時察割以所俘漢民置。後以弒逆誅，沒入焉。聖宗建貴德軍，後更名。有陀河、大寶山。隸崇德宮，兵事屬東京部署司。統縣二：貴德縣。本漢襄平縣，渤海為崇山縣。



 奉德縣。本渤海緣城縣地，嘗置奉德州。



 沈州，昭德軍，中，節度。本挹婁國地。渤海建沈州，故縣九，皆廢。太宗置興遼軍，後更名。初隸永興宮，後屬敦睦宮，兵
 事隸東京都部署司。統州一、縣二：樂郊縣。太祖俘薊州三河民，建三河縣，後更名。



 靈源縣。太祖俘薊州吏民，建漁陽縣，後更名。



 巖州，白巖軍，下，刺史。本渤海白巖城，太宗撥屬沈州。



 初隸長寧宮，後屬敦睦宮。統縣一：白巖縣。渤海置。



 集州，懷眾軍，下，刺史。古陴離郡地，漢屬險瀆縣，高麗為霜巖縣，渤海置州。統縣一：奉集縣。渤海置。



 廣州，防禦。漢屬襄平縣，高麗為當山縣，渤海為鐵利郡。



 太祖遷渤海人居之，建鐵利州。統和八年省。開泰七年以漢戶置。統縣一：昌義縣。



 遼州，始平軍，下，節度。本拂涅國城，渤海為東平府。



 唐太宗親征高麗，李世勑拔遼城；高宗詔程振、蘇定方討高麗，至新城，大破之；皆此地也。太祖伐渤海，先破東平府，遷民實之。故東平府都督伊、蒙、陀、黑、北五州，共領縣十八，皆廢。太祖改為州，軍日東平，太宗更為始平軍。有遼河、羊腸河、錐子河、蛇山、狼山、黑山、巾子山。隸長寧宮，兵事屬北女直兵司馬。統州一、縣二：
 遼濱縣。



 安定縣。



 祺州，聖軍，下，刺史。本渤海蒙州地。太祖以檀州俘於此建檀州，後更名。隸弘義宮，兵事屬北女直兵馬司。統縣一：慶雲縣。太祖俘密雲民，於此建密雲縣；後更名。



 遂州，刺史。本渤海美州地，採訪使耶律頗德以部下漢民置。穆宗時，頗德嗣絕，沒入焉。隸延昌宮。統縣一：山河縣。本渤海縣，並黑川、麓川二縣置。



 通州，安遠軍，節度。本扶餘國王城，渤海號扶餘城。太祖
 改龍州，聖宗更今名。保寧七年，以黃龍府叛人燕頗餘黨千餘戶置，升節度。統縣四：通遠縣。本渤海扶餘縣，並布多縣置。



 安遠縣。本渤海顯義縣，並鵲州縣置。



 歸仁縣。本渤海強帥縣，並新安縣置。



 漁谷縣。本渤海縣。



 韓州，東平軍，下，刺史。本稿離國舊治柳河縣。高麗置鄚頡府，都督鄚、頡二州。渤海因之。今廢。太宗置三河、榆河二州。聖宗並二州置。隸延昌宮，兵事屬北女直兵馬司。統縣
 一：柳河縣。本渤海粵喜縣地，並萬安縣置。



 雙州，保安軍，下，節度。本挹婁故地。渤海置安定郡，久廢。漚裏僧王從太宗南征，以俘鎮、定二州之民建城置州。



 察割弒逆誅，沒入焉。故隸延昌宮，後屬崇德宮，兵事隸北女直兵馬司。統縣一：雙城縣。本渤海安夷縣地。



 銀州，富國軍，下，刺史。本渤海富州，太祖以銀冶更名。



 隸弘義宮，兵事屬北女直兵馬司。統縣三：延津縣。本渤海富壽縣，境有延津故城，更名。



 新興縣。本故越喜國地，渤海置銀冶，嘗置銀州。



 永平縣。本渤海優富縣地，太祖以俘戶置。舊有永平寨。



 同州，鎮安軍，下，節度。本漢襄平縣地，渤海為東平寨。



 太祖置州，軍曰鎮東，後更名。隸彰愍宮，兵事屬北女直兵馬司。統州一，未詳；縣二：東平縣。本漢襄平縣地。產鐵，撥戶三百採煉，隨征賦輸。



 永昌縣。本高麗永寧縣地。



 咸州，安東軍，下，節度。本高麗銅山縣地，渤海置銅山郡。地在漢候城縣北，渤海龍泉府南。地多山險，寇盜以為
 淵藪，乃招平、營等州客戶數百，建城居之。初號郝裏太保城，開泰八年置州。兵事屬北女直兵馬司。統縣一：咸平縣。唐安東都護，天寶中治營、平二州間，即此。太祖滅渤海，復置安東軍。開泰中置縣。



 信州，彰聖軍，下，節度。本越喜故城。渤海置懷遠府，今廢。聖宗以地鄰高麗，開泰初置州，以所俘漢民實之。兵事屬黃龍府都部署司。統州三，未詳；縣二：武昌縣。本渤海懷福縣地，析平川提轄司及豹山縣一千戶隸之。定武縣。本渤海豹山縣地，析平川提轄司並乳水縣
 人戶置。



 初名定功縣。



 賓州，懷化軍，節度。本渤海城。統和十七年，遷兀惹戶，置刺史于鴨子、混同二水之間，後升。兵事隸黃龍府都部署司。



 龍州，黃龍府。本渤海扶餘府。太祖平渤海還，至此崩，有黃龍見，更名。保寧七年，軍將燕頗叛，府廢。開泰九年，遷城於東北，以宗州、檀州漢戶一千復置。統州五、縣三：黃龍縣。本渤海長平縣，並富利、佐慕、肅慎置。



 遷民縣。本渤海水寧縣，並豐水、扶羅置。



 永平縣。渤海置。



 益州，觀察。屬黃龍府。統縣一：靜遠縣。



 安遠州，懷義軍，刺史。屬黃龍府。



 威州，武寧軍，刺史。屬黃龍府。清州，建寧軍，刺史。屬黃龍府。



 雍州，刺史。屬黃龍府。



 湖州，興利軍，刺史。渤海置。兵事隸東京統軍司。統縣一：長慶縣。



 渤州，清化軍，刺史。渤海置。兵事隸東京統軍司。統縣一：貢珍縣。渤海置。



 郢州，彰聖軍，刺史。渤海置。兵事隸北女直兵馬司。統縣一：延慶縣。



 銅州，廣利軍，刺史。渤海置。兵事隸北兵馬司。統縣一：析木縣。本漢望平縣地，渤海為花山縣。初隸東京，後來屬。



 洓州，刺史。渤海置。兵事隸南兵馬司。



 率賓府，刺史。故率賓國地。



 定理府，刺史。故挹婁國地。



 鐵利府，刺史。故鐵利國也。



 安定府。



 長嶺府。



 鎮海府，防禦。兵事隸南文直湯河司。統縣一：平南縣。



 冀州，防禦。聖宗建，升永安軍。



 東州。以渤海戶置。



 尚州。以渤海戶置。



 吉州，福昌軍，刺史。



 麓州，下，刺史。渤海置。荊州，刺史。



 懿州，寧昌軍，節度。太平三年越國公主以媵臣戶置。初日慶懿軍，更曰廣順軍，隸上京。清寧七年宜懿皇后進入，改今名。統縣二。



 寧昌縣。本平陽縣。



 順安縣。



 媵州，昌水軍，刺史。



 順化城，向義軍，下，刺史。開泰三年以漢戶置。兵事隸東京統軍司。



 寧州，觀察。統和二十九年伐高麗，以渤海降戶置。兵事隸東京統軍司。統縣一：
 新安縣。



 衍州，安廣軍，防禦。以漢戶置。初刺史，後升軍。兵事屬東京統軍司。統縣一：宜豐縣。



 連州，德昌軍，刺史。以漢戶置。兵事屬東京統軍司。統縣一；安民縣。



 歸州，觀察。太祖平渤海，以降戶置，後廢。統和二十九年伐高麗，以所俘渤海戶復置。兵事屬南文直湯河司。統縣一：
 歸勝縣。



 蘇州，安復軍，節度。本高麗南蘇，興宗置州。兵事屬南文直湯河司。統縣二：來蘇縣。



 懷化縣。



 復州，懷德軍，節度。興宗置。兵事屬南文直湯河司。統縣二：永寧縣。



 德勝縣。



 肅州，信陵軍，刺史。重熙十年州民亡入女直，取之復置。



 兵事隸北女直兵馬司。統縣一：清安縣。



 安州，刺史。兵事隸北女直兵馬司。



 榮州。



 率州。



 荷州。



 源州。



 渤海州。



 寧江州，混同軍，觀察。清寧中置。初防禦，後升。兵事屬東北統軍司。統縣一：
 混同縣。



 河川，德化軍。置軍器坊。



 祥州，瑞聖軍，節度。興宗以鐵驪戶置。兵事隸黃龍府都部署司。統縣一：懷德縣。



\end{pinyinscope}