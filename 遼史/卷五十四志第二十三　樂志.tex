\article{卷五十四志第二十三　樂志}

\begin{pinyinscope}

 遼有國樂，有雅樂，有大樂，有散樂，有鐃歌、橫吹樂。



 舊史稱聖宗、興宗咸通音律，聲氣、歌辭、舞節，徵諸太常、儀鳳、教坊不可得。按《紀》、《志》、《遼朝雜禮》，參考史籍，定其可知者，以補一代之闕文。



 鳴呼！《咸》、《韶》、《夏》、《武》之樂，聲亡書逸，河間作《記》，史遷因以為《書》，寥乎希哉。遼之樂觀此足矣。



 國樂
 遼有國樂，猶先王之風；其諸國樂，猶諸侯之風。故志其略。



 正月朔日朝賀，用宮懸雅樂。元會，用大樂；曲破後，用散樂；角抵終之。是夜，皇帝燕飲，用國樂。



 七月十三日，皇帝出行宮三十里卓帳。十四日設宴，應從諸軍隨各部落動樂。十五日中元，大宴，用漢樂。



 春飛放杏堝，皇帝射獲頭鵝，薦廟燕飲，樂工數十人執小樂器侑酒。



 諸國樂太宗會同三年，晉宣徽使楊端、王慹等及諸國使朝見，
 皇帝御便殿賜宴。端、慹起進酒，作歌舞，上為舉觴極歡。



 會同三年端午日，百僚及諸國使稱賀，如式燕飲，命回鶻、敦煌二使作本國舞。



 天祚天慶二年，駕幸混同江，頭魚酒筵，半酣，上命諸酋長次第歌舞為樂。女直阿骨打端立直視，辭以不能。上謂蕭奉先曰：「阿骨打意氣雄豪，顧視不常，可托以邊事誅之。不然，恐貽後患。」奉先奏：「阿骨打無大過，殺之傷向化之意。蕞爾小國，又何能為。」



 雅樂
 自漢以後，相承雅樂，有古《頌》焉，有古《大雅》焉。



 遼闕郊廟禮，無頌樂。大同元年，太宗自汴將還，得晉太常樂譜、宮懸、樂架，委所司先赴中京。



 聖宗太平元年，尊號冊禮：設宮懸於殿庭，舉麾位在殿第三重西階之上，協律郎各入就舉麾位，太常博士引太常卿，太常卿引皇帝。將仗動，協律郎舉麾，太樂令令撞黃鐘之鐘，左右鐘皆應。工人舉帒，樂作；皇帝即御坐，扇合，樂止。王公入門，樂作；至位，樂止。通事舍人引押冊大臣，初動，樂作；置冊殿前香案訖，
 就位，樂止。舁冊官奉冊，初動，樂作；升殿，置冊御坐前，就西墉北上位，樂止。大臣上殿，樂作；至殿欄內位，樂止。大臣降殿階，樂作；復位，樂止。王公三品以上出，樂作；太常博士引太常卿，太常卿引皇帝降御坐入閣，床上。興宗重熙九年，上契丹冊，皇帝出，奏《隆安》之樂。



 聖宗統和元年，冊承天皇太后，設宮懸、剺鱉，太樂工、協律郎入。
 太后儀衛動，舉麾，《太和》樂作；太樂令、太常卿導引升御坐，簾卷，樂止。文武三品以上入，《舒和》樂作；至位，樂止。皇帝入門，《雍和》樂作；至殿前位，床上。宰相押冊，皇帝隨冊，樂作；至殿前置冊於案，樂止。翰林學士、大將軍舁冊，樂作；置御坐前，樂止。丞相上殿，樂作；至讀冊位，樂止。皇帝下殿，樂作；至位，樂止。太后宣答訖，樂作；皇帝至西閣，樂止。親王、丞相上殿，樂作；退班出，床上。
 下簾、樂作；皇太后入內，樂止。



 冊皇太子儀：太子初入門，《貞安》之樂作。



 冊禮樂工次第：四隅各置建鼓一覜，樂工各一人；宮懸每面九覜，每覜樂工一人；樂覜近北置帒、嚬各一，樂工各一人；樂虡內坐部樂工，左右各一百二人；樂覜西南武舞六十四人，執小旗二人；樂虡東南文舞六十四人，執小旗二人；協律郎二人；
 太樂令一人。



 唐《十二和樂》，遼初用之：《豫和》祀天神，《順和》祭地只，《永和》享宗廟，《肅和》登歌奠玉帛，《雍和》入俎接神，《壽和》酌獻飲神，《太和》節升降，《舒和》節出入，《
 昭和》舉酒，《休和》以飯，《正和》皇后受冊以行，《承和》太子以行。



 遼《十二安》樂：初，梁改唐《十二和樂》為《九慶》樂，後唐建唐宗廟，仍用《十二和》樂，晉改為《十二同》樂。《遼雜禮》：「天子出入，奏《隆安》；太子行，奏《貞安》。」則是遼嘗改樂名矣。餘十《安》樂名缺。



 遼雅樂歌辭，文闕不具；八音器數，大抵因唐之舊。



 八音：
 金祊、鐘。



 石球、磬。



 絲琴、瑟。



 竹龠、蕭、悢匏笙、竽。土塤。



 革鼓、鞀。



 木帒、嚬。



 十二律用周黍尺九寸管，空徑三分為本。通宗大康中，詔行嶮黍所定升斗，嘗定律矣。其法大抵用古律蔫。



 大樂自漢以來，因秦、楚之聲置樂府。至隋高祖詔求知音者，鄭譯得西域蘇祗婆七旦之聲，求合七音八十四調之說，由是雅俗之樂，皆此聲矣。用之朝廷，別於雅樂者，謂之大樂。



 晉高祖使馮道、劉琱冊應天太后、太宗皇帝，其聲器、工官與法駕，同歸於遼。



 聖宗統和元年，冊承天皇太后，童子弟子隊樂引太后輦至金鑾門。



 天祚皇帝天慶元年上壽儀，皇帝出東閣，鳴鞭，樂作；簾卷，扇開，樂止。
 太尉執臺，分班，太樂令舉麾，樂作；皇帝飲酒訖，樂止。應坐臣僚東西外殿，太樂令引堂上，樂升。大臣執臺，太樂令奏舉觴，登歌，樂作；飲訖，樂止。行臣僚酒遍，太樂令奏巡周，舉麾，樂作；飲訖，樂止。太常卿進御食，太樂令奏食遍，樂作；《文舞》入，三變，引出，樂止。次進酒，行臣僚酒，舉觴，巡周，樂作；飲訖，樂止。次進食，食遍，樂作；《武舞》入，三變，引出，樂止。扇合，簾下，鳴鞭，樂作；皇帝入西閣，樂止。



 大樂器：本唐太宗《七德》、《九功》之樂。武後毀唐宗廟，《七德》、《九功》樂舞遂亡，自後宗廟用隋《文》、《武》二舞。



 朝廷用高宗《景雲》樂代之，元會，第一奏《景雲》樂舞。杜佑《通典》已稱諸樂並亡，唯《景雲》樂舞僅存。唐末、五代板蕩之餘，在者希矣。遼國大樂，晉代所傳。《雜禮》雖見坐部樂工左右各一百二人，蓋亦以《景雲》遺工充坐部；其坐、立部樂，自唐已亡，可考者唯《景雲》四部樂舞而已。



 玉磬，方響，苓箋，
 築，臥箜篌，大箜篌，小箜篌，大琵琶，小琵琶，大五弦，小五弦，吹葉，大笙，
 小笙，觱篥，搏巢，簫，銅鈸，長笛，尺八笛，短笛。



 以上皆一人。



 毛員鼓，連鞀鼓，
 貝。以上皆二人，餘每器工一人。



 歌二人，舞二十人，分四部，《景雲》舞八人，《慶雲》樂舞四人，《破陣》樂舞四人，《承天》樂舞四人。



 大樂調：雅樂有七音，大樂亦有七聲，謂之七旦：一曰娑訢力，平聲；二曰雞識，長聲，三曰沙識，質直聲；四曰沙侯
 加濫，應聲；五曰沙臘，應和聲，六曰般贍，五聲；七曰俟利琥，斛牛聲。自隋以來，樂府取其聲，四旦二十八調整為大樂。



 娑訢力旦：正宮，高宮，中呂宮，通調宮，南呂宮，仙呂宮，黃鐘宮。



 雞識旦，越調，大食調，高大食調，雙調，小食調，歇指調，林鐘商調。沙識旦，大食角，
 高大食角，雙角，小食角，歇指角，林鐘角，越角。



 般涉旦：中呂調，正平調，高平調，
 仙呂調，黃鐘調，般涉調，高般涉調。



 右四旦二十八調，不用黍律，以琵琶弦葉之。皆從濁至清，迭更其聲，下益濁，上益清。七七四十九調，餘二十一調失其傳。蓋出《九部》樂之《龜茲部》云。



 大樂聲：各調之中，度曲協音，其聲凡十，曰：五、凡、工、尺、上、一、四、六、勾、合，近十二雅律，於律呂各闕其一，猶雅音之不及商也。



 散樂殷人作靡靡之樂，其聲往而不反，流為鄭、衛之聲。秦、漢之間，秦、楚聲作，鄭、衛浸亡。漢武帝以李延年典樂府，稱用西涼之聲。今之散樂，俳優、歌舞雜進，往往漢樂府之遺聲。晉天福三年，遣劉邈以伶官來歸，遼有散樂，蓋由此矣。遼冊皇后儀：呈百戲、角抵、戲馬以為樂。



 皇帝生辰樂次：酒一行觱篥起，歌。



 酒二行歌，手伎入。



 酒三行琵琶獨彈。



 餅、茶、致語。



 食入，雜劇進。



 酒四行闕。



 酒五行笙獨吹，鼓笛進。



 酒六行箏獨彈，築球。



 酒七行歌曲破，角抵。



 曲宴宋國使樂次：
 酒一行觱篥起，歌。



 酒二行歌。



 酒三行歌，手伎入。



 酒四行琵琶獨彈。



 餅、茶、致語。



 食入，雜劇進。



 酒五行闕。



 酒六行笙獨吹，合《法曲》。



 酒七行箏獨彈。



 酒八行歌，擊架樂。



 酒九行歌，角抵。



 散樂，以三音該三才之義，四聲調四時之氣，應十二管之數。截竹為四竅之笛，以葉音聲，而被之弦歌。三音：天音揚，地音抑，人音中，皆有聲無文。四時：春聲曰平，夏聲曰上，秋聲曰去，冬聲曰入。散樂器：觱篥、簫、笛、笙、琵琶、五弦、箜篌、箏、方響、杖鼓、第二鼓、第三鼓、腰鼓、大鼓、鞚、拍板。



 雜戲：自齊景公用倡優侏儒，至漢武帝設魚龍曼延之戲，後漢有繩舞、自刳之伎，杜佑以為多幻術，皆出西域。
 哇俚不經，故不具述。



 鼓吹樂鼓吹樂，一曰短簫鐃歌樂，自漢有之，謂之軍樂。《遼雜禮》，朝會設熊羆十二案，法駕有前後部鼓吹，百官鹵簿皆有鼓吹樂。



 前部，鼓吹令二人，扛鼓十二，金鉦十二，大鼓百二十，
 長鳴百二十，鐃十二，鼓十二，歌二十四，管二十四，蕭二十四，笳二十四。



 後部，鼓吹丞二人，大角百二十，
 羽葆十二，鼓十二，管二十四，簫二十四，饒十二，鼓十二，簫二十四，笳二十四。



 右前後鼓吹，行則導駕奏之，朝會則列仗，設而不奏。



 橫吹樂橫吹亦軍樂，與鼓吹分部而同用，皆屬鼓吹令。



 前部：大橫吹百二十，節鼓二，笛二十四，觱篥二十四，笳二十四，桃皮觱篥二十四，扛鼓十二，金鉦十二，
 小鼓百二十，中鳴百二十，羽葆十二，鼓十二，管二十四，蕭二十四，笳二十四。



 後部：小橫吹百二十四，笛二十四，
 蕭二十四，觱篥二十四，桃皮觱篥二十四。



 百官鼓吹，橫吹樂，自四品以上，各有增損，見《儀衛志》。



 自周衰，先王之樂浸以亡缺，《周南》變為《秦風》。始皇有天下，鄭、衛、秦、燕、趙、楚之聲迭進，而雅聲亡矣。漢、唐之盛，文事多西音，是為大樂、散樂；武事皆北音，是為鼓吹、橫吹樂。雅樂在者，其器雅，其音亦西雲。



\end{pinyinscope}