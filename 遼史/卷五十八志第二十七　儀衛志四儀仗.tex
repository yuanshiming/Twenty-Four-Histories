\article{卷五十八志第二十七　儀衛志四儀仗}

\begin{pinyinscope}

 帝王處則重門擊柝，出則以師兵為營衛，勞人動眾，豈得已哉。天下大患生於大欲，不得不遠慮深防耳。智英勇傑、魁臣雄藩於是乎在，寓武備於文物之中，此儀仗所由設也。



 金吾、黃麾六軍之仗，遼受之晉，晉受之後唐，後唐受之梁、唐，其來也有自。耶律儼、陳大任舊《志》有未備者，兼考之《遼朝雜禮》云。



 國仗王通氏言，舜歲遍四岳，民不告勞，營衛省、徵求寡耳。



 遼太祖匹馬一麾，斥地萬里，經營四方，末嘗寧居，所至樂從，用此道也。太宗兼制中國，秦皇、漢武之儀文日至，後嗣因之。



 旄頭豹尾，馳驅五京之間，終歲勤動，轍這相尋。民勞財匱，此之故歟。



 遼自大賀氏摩會受唐鼓纛之賜，是為國仗。其制甚簡，太宗伐唐、晉以前，所用皆是物也。著於篇首，以見艱創業之主，豈必厚衛其身雲。



 十二神纛，十二旗，
 十二鼓，曲柄華蓋，直柄華蓋。



 遙輦末主遺制，迎十二神纛、天子旗鼓置太祖帳前。諸弟剌哥等叛，勻德實縱火焚行宮，皇后命曷古魯救之，止得天子旗鼓。太宗即位，置旗鼓、神纛於殿前。聖宗以輕車儀衛拜帝山。



 渤海仗天顯四年，太宗幸遼陽府，人皇王備乘輿羽衛以迎。乾亨五年，聖宗東巡，東京留具儀衛迎車駕。此故渤海
 儀衛也。



 漢仗大賀失活入朝於唐，娑固兄弟繼之，尚主封王，飫觀上國。



 開元東封，邵固扈從，又覽太平之盛。自是朝貢歲至於唐。遼始祖涅里立遙輦氏，世為國相，目見耳聞，歆企帝王之容渾有年矣。遙輦致鼓纛於太祖帳前，會何足以副其雄心霸氣之所睥睨哉。闕後交梁聘唐，不憚勞勛。至於太宗，立晉以要冊禮，入汴而收法物，然後累世之所願欲者，一舉而得之。太原擅命，力非不敵，席卷法物，先致中京，蹤棄山河，不少顧慮，志可知矣。於是秦、漢
 以來帝王文物盡筆記於遼；周、宋按圖更制，乃非故物。遼之所重，此其大端，故特著焉。



 太宗會同元年，晉使馮道備車輅法物，上皇太后冊禮；劉邈、盧重備禮，上皇帝尊號。



 三年，上在薊州觀《導駕儀衛圖》，遂備法駕幸燕，御元和殿行入閣禮。



 六年，備法駕幸燕，迎導御元和殿。



 大同元年正月朔，備法駕至汴，上御崇元殿，受文武百僚朝賀。自是日以為常。二月朔，上御崇元殿，備禮受朝賀。
 三月，將幸中京鎮陽，詔收鹵簿法物，委所司押領先往。未幾鎮陽入漢，鹵簿法物隨世宗歸於上京。四月，皇太弟李胡遣使問軍事，上報曰，朝會起居如禮。是月，太宗崩，世宗即位，鹵簿法物備而不御。



 穆宗應歷元年，詔朝會依嗣聖皇帝故事，用漢禮。



 景宗乾亨五年二月，神樞升轀輬車，具鹵簿儀衛。六月，聖宗至上京，留守具法駕迎導。



 聖宗統和元年，車駕還上京，迎導儀衛如式。



 三年，駕幸上京，留守具儀衛奉迎。



 四年，燕京留守具儀衛導駕入京，上御元和殿，百僚朝
 賀。



 是後，儀衛常事，史不復書。



 鹵簿儀仗數馬匹步行擎執二千四百一十二人，坐馬擎執二百七十五人，坐馬樂人二百七十三人，步行教坊人七十一人，御馬牽攏五十二人，御馬二十六匹，官僚馬牽攏官六十六人，坐馬掛甲人五百九十八人，步行掛甲人百六十人，金甲二人，神輿十二人，長壽仙一人，諸職官等三百五人，內侍一人，引稍押衙二人，赤縣令一人，府牧一人，府吏二人，少尹一人，司錄一人，功曹一人，太常少卿一人，太常丞一人，太常博士一人，司徒一人，太僕卿
 一人，鴻臚卿一人，大理卿一人，御史大夫一人，侍御史二人，殿中侍御史二人，監察御史一人，兵部尚書一人，兵部侍郎一人，兵部郎中一人，兵部員外郎一人，符寶郎一人，左右諸衛將軍三十五人，左右諸折沖二十一人，左右諸果毅二十八人，尚乘奉御二人，排仗承直二人，左右夾騎二人，都頭六人，主帥一十四人教坊司差，押纛二人，左右金吾四人，虞候次飛一十六人，鼓吹令二人，漏刻生二人，押當官一人，司天監一人，令史一人，司辰一人，統軍六人，千牛備身二人，左右半勛二人，左右郎將四人，左右拾遺二人，左右補闕二人，起居舍人一人，左
 右諫議大夫二人，給事中書舍二人，左右散騎常侍二人，門下侍郎二人，中書侍郎二人，鳴鞭二人內侍內差，侍中一人，中書令一人，監門校尉二人，排列官二人，武衛隊正一人，隨駕諸司供奉官三十人，三班供奉官六十人，通事舍人四人，御史中丞二人，乘黃丞二人，都尉一人，太僕卿一人，步行太卜令一人。職官乘馬三百四匹，進馬四匹，駕車馬二十八匹。人之數凡四千二百三十有九，馬之數凡千五百二十。



 得諸本朝太常卿徐世隆家藏《遼朝雜禮》者如是。至於儀注之詳，不敢傳會云。



\end{pinyinscope}