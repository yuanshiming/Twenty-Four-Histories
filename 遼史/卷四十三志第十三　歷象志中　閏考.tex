\article{卷四十三志第十三　歷象志中　閏考}

\begin{pinyinscope}

 月度不足，是生朔虛；天行有餘，是為氣盈。盈虛相懸，歲月乃牂。積牂而差，寒暑互易，百穀不成，庶政不明。聖人驗以斗柄，準以歲星，爰立閏法，信治百官。是故閏正而月正，月月正而歲正。歲月既正，頒令考績，無有不時。國史正歲年以敘事，莫重於此。



 遼始征歷梁、唐。入晉之後，奄有帝制，《乙未》、《大明》，歷法再變。穆宗應歷六
 年，周用顯《德欽天歷》；十年，
 宋用建隆《應天歷》。景宗乾亨四年，宋用《乾元歷》。聖宗統和十九年，宋用《儀天歷》；太平元年，宋用《崇天歷》。道宗清寧十年，宋用《明天歷》；大康元年，宋用《奉元歷》；大安七年，宋用《觀天歷》。天祚皇帝乾統六年，樣用《紀元歷》。五代歷三變，宋凡人變，遼終始再變。歷法不齊，故定朔置閏，時有不同，覽者惑焉。作《閏考》。



\end{pinyinscope}