\article{卷四十一志第十一　地理志五　西京道}

\begin{pinyinscope}

 西京大同府，陶唐冀州之域。虞分並州。夏復屬冀州。周《職方》，正北曰並州。戰國屬趙，武靈王始置雲中郡。秦屬代王國，後為平城縣。魏屬新興郡。晉仍屬雁門。劉琨表封猗盧為代王，都平城。元魏通武於此遂建都邑。孝文帝改為司州牧，置代尹，遷都洛邑，改萬年，又置恆州。高
 齊文宣帝廢州為恆安鎮，今謂之東城，尋復恆州。周復恆安鎮，改朔州。隋仍為鎮。唐武德四年置北恆州，七年廢。貞觀十四年移雲中定襄縣於此。永淳元年默啜為民患，移民朔州。開元十八年置雲州。天寶元年改雲中郡。乾元元年曰雲州。乾符三年，大同軍節度使李國昌子克用為雲中守捉使，殺防禦使，據州以聞。僖宗赦克用，以國昌為大同軍防禦使，不受命。廣明元年，李琢攻國昌，國昌兵敗，與克用奔北地。黃巢入京師，詔發代北軍，尋赦國昌，使討賊。克用率三萬五千騎而南，收京師，功第一，國昌封隴西郡王。國昌卒，克用取雲州。既而
 所向失利，乃卑詞厚禮，與太祖會於雲州之東城，謀大舉兵攻梁，不果。克用於存勖滅梁，是為唐莊宗。同光三年，復以雲州為大同軍節度使。晉高祖代唐，以契丹有援立功，割山前、代北地為賂，大同來屬，因建西京。



 敵樓、棚櫓具。廣袤二十里。門，東曰迎春，南曰朝陽，西曰定西，北曰拱極。元魏宮垣占城之北面，雙閥尚在。遼既建都，用為重地，非親王不得主之。清寧八年建華嚴寺，奉安諸帝石像、銅像。又有天王寺、留守司衛，商曰西省。北門之東曰大同府，北門之西曰大同驛。初為大同軍節度，重熙十三年升為西京，府曰大同。



 統州二、縣七：
 大同縣。本大同川地。重熙十七年西夏犯邊，析雲中縣置。



 戶一萬。



 雲中縣。趙置。沿革與京府同。戶一萬。



 天成縣。本極塞之地。魏道武帝置廣牧縣，廟武德五年置定襄縣，遼析雲中置。在京北一百八十里。戶五千。



 長青縣。本白登臺地。冒頓單於縱精騎三十餘萬圍漢高帝於白登七日，即此。遼始置縣。有青陂。梁元帝《橫吹曲》云：「朝跋青陂，暮上白登。」在京東北一百一十
 里。戶四千。



 奉義縣。本漢陶林縣地。後廟武皇與太祖會此。遼析雲中置。戶三千。



 懷仁縣。本漢沙南縣。元魏葛榮亂，縣廢。隋開皇二年移雲內於此。大業二年置大利縣，置雲州，改屬定襄郡。隨末隋突厥。李克用敗赫連鐸，駐兵於此。遼改懷仁。在京南六十里。



 戶三千。



 懷安縣。本漢夷輿縣地。歷魏至隋，為突撅所據。唐克頡利，縣遂廢為懷荒鎮。高勛鎮燕，奏分歸化州文德縣置。初隸奉聖州，後來屬。在州西北二百八十里。廣三千。



 弘州，博寧軍，下，刺史。東魏靜帝置北靈丘縣。用初地陷突撅，開元中置橫野軍安邊縣，天寶亂廢，後為襄陰村。統和中，以寰州近邊，為宋將潘類所破，廢之仍於此置弘州，初軍曰永寧。有桑乾河、白道泉、白登山，亦曰火燒山，有火井。



 統縣二：永寧縣。戶一萬。



 順聖縣。本魏安塞軍，五代兵廢。商勛鎮幽州，奏景宗分永興縣置。初隸奉聖州。在州西北二百八十里。廣三千。



 德州，下，刺史。唐會昌中以西德店置德州。開泰八年
 以漢戶復置。有步落泉、金河山、野孤嶺、白道阪。縣一：宣德縣。本漢桐過縣地，屬雲中郡，後隸定襄郡，漢末廢。



 高齊置紫阿鎮。唐會昌中置縣。戶三千。



 豐州，天德軍，節度使。秦為上郡北境，漢屬五原郡。地磧鹵，少田疇。自晉永嘉之亂，屬赫連勃勃。後周置永豐鎮。



 隋開皇中升永豐縣，改豐州。大業七年為五原郡，義寧元年太守張遜奏改歸順邯。唐武德元年為豐州總管府。六年省，遷民於白馬縣，遂廢。貞觀四年分靈州境，置豐州都督府，領蕃戶。



 天寶初改九原郡。乾元元年復豐州，後入回鶻。會昌中克之，後唐改天德軍。太祖神冊五
 年攻下，更名應天軍，復為州。有大鹽灤、九十九泉、沒越灤、古磧口、青塚——即王昭君墓。



 兵事屬西南面招討司。統縣二：富民縣。本漢臨戎縣，遼改今名。戶一千二百。



 振武縣。本漢定襄郡盛樂縣。背負陰山，前帶黃河。元魏嘗都盛樂，即此。唐武德四年克突厥，建雲中都督府。麟德三年改單于大都督府。聖歷元年又改安北都督。開元七年割隸東受降城。八年置振武軍節度使。全昌五年為安北都護府。後唐莊宗以兄嗣本為振武節度使。太祖神冊元年，伐吐渾還，攻之，盡俘其
 民以東，唯存鄉兵三百人防戍。後更為縣。雲內州，開遠軍，下，節度。本中受降城地。遼初置代北雲朔招討司，改雲內州。清寧初升。有威塞軍、古可敦城、大同川、天安軍、永濟柵、安樂戍、拂雲堆。兵事屬西南面招討司。統縣二：柔服縣。



 寧人縣。



 天德軍，本中受降城。唐開元中廢橫塞軍，置天安軍於大同川。乾元中改天德軍，移永濟柵，今治是也。太祖平黨項，遂破天德，盡掠吏民以東。後置招討司，漸成井邑，
 乃以國族為天德軍節度使。有黃河、黑山峪、廬城、威塞軍、秦長城、唐長城；又有牟那山，鉗耳觜城在其北。



 寧邊州，鎮西軍，下，刺史。本唐隆鎮，遼置。兵事屬西南面招討司。



 秦聖州，武定軍，上，節度。本唐新州。後唐置團練使，總山後八軍，莊宗以弟存矩為之。軍亂，殺存矩於祁州，擁大將盧文進亡歸。太祖克新州，莊宗遣李嗣李源復取之。同光二年升威塞軍。石晉高祖割獻，太宗改升。有兩河會、溫泉、龍門山、涿鹿山。東南至南京三百里，西北至西京四百四十里。



 兵事屬西京都部署司。統州三、縣四：
 永興縣。本漢涿鹿縣地。黃帝興蚩尤戰於此。戶八千。



 礬山縣。本漢軍都縣。山出白綠礬，故名。有礬山、桑乾河。在州南六十里。戶三千。



 龍門縣。有龍門山，石壁對峙，高數百尺，望之若門。徼外諸河及沙漠潦水，皆於此趣海。雨則俄頃水逾十仞，晴則清淺可涉，實塞北控扼之沖要也。在州東北二百八十里。戶四千。



 望雲縣。本望雲川地。景守於此建潛邸，因而成井肆。穆宗崩，景宗入紹國統，號御莊。後置望雲縣，直隸彰愍宮，附庸於此。在州東北二百六十里。戶一千。



 歸化州，雄武軍，上，刺史。本漢下洛縣。元魏改文德縣。



 唐升武州，僖宗改毅州。後庸太宗復武州，明宗又為毅州，潞王仍為武州。晉高祖割獻於遼，改今名。有桑乾河；會河川；愛陽川；炭山，又謂之陘頭，有涼殿，承天皇后納涼於此，山東北三十里有新涼殿，景宗納涼於此，唯松柵數陘而已；斷雲嶺，極高峻，故名。州西北至西京四百五十里。統縣一：文德縣。本漢女祁縣地。元魏置。戶一萬。



 可汗州，清平軍，下，刺史。本漢潘縣，元魏廢。北齊置北燕郡，改懷戎縣。隋廢郡，屬涿郡。唐武德中復置北燕
 州，縣仍舊。貞觀八年改媯州。五代時，奚王去諸以數千帳徙媯州，自別為西奚，號可汗州；太祖因之。有媯泉在城中，相傳舜嬪二女於此。又有溫泉、版泉、磨並山、雞鳴山、喬山、歷山。



 統縣一：懷來縣。本懷戎縣，太祖改。戶三千。



 儒州，縉陽軍，中，刺史。唐置。後唐同光二年隸新州。



 太宗改奉聖州，仍屬。有南溪河、沽河、宋王峪、桃峪口。統縣一：縉山縣。本漢廣寧縣地。唐天寶中割媯川縣置。戶五千。



 蔚州，忠順軍，上，節度。周《職方》，並州川曰漚夷，在州境飛狐縣。趙襄子滅代；武靈王置代郡；項羽徙趙歇為代王；歇還趙，立陳餘王代；漢韓信斬餘，復置代郡；文帝初封代；皆此地。周宣帝始置蔚州，隋開皇中廢。唐武德四年復置。至德二年改興唐縣。乾元元年仍舊。大中後，朱邪執宜為刺史，有功，賜姓名李國昌。子克用乞為留後，僖宗不許。廣明初，攻敗國昌，代北無備，太祖來攻，克之，俘掠居民而去。石晉獻地，升忠順軍，後更武安軍。統和四年入宋，尋復之，降刺史，隸奉聖州，升觀察，復忠順軍節度。兵事屬西京都部署司。



 統縣五：
 靈仙縣。唐置興唐縣，梁改隆化縣，後唐同光初夏置，晉改今名。戶二萬。



 定安縣。本漢東安陽縣地，久廢。後唐太祖伐劉仁恭，次蔚州，晨霧晦冥，占，不利深入，會雷電大作，燕軍解去，即此。遼置定安縣。西北至州六十里。戶一萬。



 飛狐縣。後周大象二年置廣昌縣於五龍城，即此。隨仁壽元年改名飛狐。相傳有狐於紫荊嶺食五粒松子，成飛仙，故云。



 西北至州一百四十里。戶五千。



 靈丘縣。漢置。後漢省。東魏復置，屬靈丘郡。隋開皇中罷郡來屬。大業初改隸代州。唐武德六年仍舊。東北
 至州一百八十里。戶三千。



 廣陵縣。本漢延陵縣。隨唐為鎮州。後唐同光初分興唐縣置。石晉割屬遼。東南至州四十里。戶三千。應州，彰國軍，上，節度。唐武德中置金城縣，後改應州。後唐明宗，州人也。



 天成元年升彰國軍節度，興唐軍、寰州隸焉。遼因之。北龍首山，南雁門。兵事屬西京都部署司。統縣三。



 金城縣。本漢陰館縣地，漢末廢為陰館城。隨大業末陷突厥。唐始置金城縣，遼因之。戶八千。



 渾源縣。唐置。有渾源川。在州東南一百五十里。戶五
 千。



 河陰縣。本漢陰館縣地。初隸朔州，清寧中來屬。戶三千。



 朔州，順義軍，下，節度。本漢馬邑縣地。元魏孝文帝始置朔州，在今州北三百八十里定襄故城。葛榮亂，廢。高齊天保六年復置，在今州南四十七里新城。八年徙馬邑，即今城。



 武成帝置北道行臺。周武帝置朔州總管府。隨大業三年改馬邑郡。唐武德四年復朔州。遼升順義軍節度。兵事屬西京都部署司。統州一、縣三。



 鄯陽縣。本漢定襄縣地。建安中置新興郡。元魏置桑
 乾郡。



 高齊置招遠縣，郡仍舊。隨開皇三年罷郡，隸朔州。大業元年初名都陽縣，遼因之。戶四千。



 寧遠縣。齊天保六年，於朔州西置招遠縣。唐乾元元年改今名，遼因之。有寧遠鎮。



 東至朔州八十里。戶二千。



 馬邑縣。漢置，屬雁門郡。唐開元五年，析鄯陽縣東三十里置大同軍，倚郭置馬邑縣。商至朔州四十里。戶三千。



 武州，宣威軍，下，刺史。趙惠王置武川塞。魏置神武縣。



 唐末置武州。後唐改毅州。重熙九年復武州，號宣成軍。
 統縣一：神武縣。魏置。晉改新城。後唐太祖生神武川之新城，即此。初隸朔州，後置州，並寧遠為一縣來屬。戶五千。



 東勝州，武興軍，下，刺史。隋開皇七年置勝州。大業五年改榆林郡。唐貞觀五年於南河地置決勝州，故謂此為東勝州。



 天寶七年又為榆林郡。乾元元年復為勝州。太祖神冊元年破振武軍，勝州之民皆趨河東，州廢。晉割代北來獻，復置。兵事屬西南面招討司。統縣二：榆林縣。



 河濱縣。



 金肅州。重熙十二年伐西夏置。割燕民三百戶，防秋軍一千實之。屬西南面招討司。



 河清軍。西夏歸遼，開直路以趨上京。重熙十二年建城，號河清軍。徙民五百戶，防秋兵一千人實之。屬西南面招討司。



\end{pinyinscope}