\article{卷二十六列傳第七 王敬則 陳顯達}

\begin{pinyinscope}

 王敬則陳顯達



 王敬則，晉陵南沙人也。母為女巫，生敬則而胞衣紫色，謂人曰：「此兒有鼓角相。」敬則年長，兩腋下生乳各長數寸。夢騎五色師子。年二十餘，善拍張。補刀戟左右。景和使敬則跳刀，高與白虎幢等，如此五六，接無不中。補俠轂隊主，領細鎧左右。與壽寂之同斃景和。明帝即位，以為直閣將軍。坐捉刀入殿啟事，擊尚方十餘日，乃復直閣。除奮武將軍，封重安縣子，邑三百五十戶。敬則少時於草中射獵，有蟲如鳥豆集其身，摘去乃脫，其處接流血。敬則惡之，詣道士卜，道士曰：「不須憂，此封侯之瑞也。」敬則聞之喜，故出聞自喜，故出都自效，至
 是如言。



 泰始初，以敬則為龍驤將軍、軍主，隨寧朔將軍劉懷珍征壽春，殷琰遣將劉從築四壘於死虎，懷珍遣敬則以千人繞後。直出橫塘，賊眾驚退。除奉朝請，出補東武暨陽令。



 敬則初出都，至陸主山下，宗侶十餘船同發，敬則船獨不進，乃令弟入水推之，見一烏漆棺。敬則曰：「爾非凡器。若是吉善，使船速進。吾富貴，當改葬爾。」船須臾去。敬則既入縣，收此棺葬之。



 軍荒之後，縣有一部劫逃紫山中為民患，敬則遣人致意劫帥，可悉出首，當相申論。治下廟神甚酷烈，百姓信之，敬則引神為誓，必不相負。劫帥既出，敬則於廟中設會，於座收縛，曰：「吾先啟神，若負誓，還神十牛。今不違誓。」即殺十牛解神，并斬諸劫，百姓悅之。遷員外郎。



 元徽二年，隨太祖拒桂陽賊於新亭，敬則與羽林監陳顯達、寧朔將軍高道慶乘舸於江中迎戰，大破賊水軍，焚其舟艦。事寧，帶南泰山太守，右俠轂主，轉
 越騎校尉，安成王車騎參軍。



 蒼梧王狂虐，左右不自保，敬則以太祖有威名，歸誠奉事。每下直，輒領府。夜著青衣，扶匐道路。為太祖聽察蒼梧去來。太祖命敬則於殿內伺機，未有定日。既而楊玉夫等危急殞帝，敬則時在家，玉夫將首投敬則，敬則馳詣太祖。太祖慮蒼梧所誑，不開門。敬則於門外大呼曰：「是敬則耳。」門猶不開。乃於墻投進其首，太祖縈水洗視，視竟，乃戎服出。



 敬則從入宮，至承明門，門郎疑非蒼梧還，敬則慮人覘見，以刀環塞窪孔，呼開門甚急。衛尉丞顏靈寶窺見太祖乘馬在外，竊謂親人曰：「今若不開內領軍，天下會是亂耳。」門開，敬則隨太祖入殿。明旦，四貴集議，敬則拔白刃在床側跳躍曰：「官應處分，誰敢作同異者！」昇明元年，遷員外散騎常侍、輔國將軍、驍騎將軍、領臨淮太守，增封為千三百戶，知殿內宿衛兵事。



 沈攸之事起，進敬則號冠軍將軍。太祖入
 守朝堂，袁粲起兵夕，領軍劉韞、直閣將軍卜伯興等於宮內相應，戒嚴將發。敬則開關掩襲，皆殺之。殿內竊發盡平，敬則之力也。遷右衛將軍，常侍如故。增封為二千五百戶，尋又加五百戶。又封敬則予元遷為東鄉侯，邑三百七十戶。齊臺建，為中領軍。



 太祖受禪，材官薦易太極殿柱，從帝欲避土，不肯出宮遜位。明日，當臨軒，帝又逃宮內。敬則將舉人迎帝，啟譬令出。帝拍敬則手曰：「必無過慮，當餉輔國十萬錢。」



 建元元年，出為使持節、散騎常侍、都督南兗兗徐青冀五州軍事、平北將軍、南兗州剌史，封尋陽郡公，邑三千戶。加敬則妻懷氏爵為尋陽國夫人。二年，進號安北將軍。虜寇淮、泗，敬則恐，委鎮還都，百姓皆驚散奔走，上以其功臣，不問，以為都官尚書、撫軍。



 尋遷使持節、散騎常侍、安東將軍、吳興太守。郡舊多剽掠，有十數歲小兒於路取遺物，殺之以徇，自此道不拾遺，郡無
 劫盜。又錄得一偷，召其親屬於前鞭之，令偷身長掃街路，久之乃令偷舉舊偷自代，諸偷恐為其所識，皆逃走，境內以清。出行，從市過，見屠肉桿，歡曰：「呈興昔無此桿，是我少時在此所作也。」



 遷護軍將軍，常侍如故，以家為府。三年，以改葬去職，詔贈敬則母尋陽公國太夫人。改授侍中、撫軍將軍。太祖遺詔敬則以本官領丹陽尹。尋遷為使持節、散騎常侍、都督會稽東陽臨海永嘉五郡軍事、鎮東將軍、會稽太守。永明二年，給鼓吹一部。



 會土邊帶湖海，發丁無士庶皆保塘投，敬則以功力有餘，悉評斂為錢，送臺庫以為便宜，上許之。竟陵王子良啟曰：伏尋三吳內地，國這關輔，百度所資。發庶凋流，日有困殆，蠶家罕獲，饑寒尤甚，富者稍增其饒，貧者轉鐘其弊，可為痛心，難以辭盡。頃錢貴物賤，殆欲兼倍，凡在觸類，莫不如茲。稼穡難劬，斛直數十，機杼勤苦，匹裁三百。所以然者，實亦有
 由。年常歲調，既有定期，僮恤所上，威是風陡，東間錢多剪鑿，鮮復完者，公家所受，必須員大，以兩代一，困於所貿，鞭捶質擊，益致無聊。



 臣昔忝會稽，粗閑物俗，塘古所上，本不入官。良由陂湖宜壅，橋路須通，均夫訂直，民自為用。若甲分毀壞，則年一修改；若乙限堅完，則終歲無役。今郡通課此直，悉以還臺，租賦之外，更生一調。致今塘路崩蕪，湖源泄散，害民損政，實此為劇。



 建元初，狡虜游魂，軍用殷廣。浙東五郡，丁稅一千，乃有質賣妻兒，以充此限，道路愁窮，不可聞見，所逋尚多，收上事絕，臣登具啟聞，即蒙蠲原。而此年租課，三分逋一，明知徒足擾民，實自弊國。愚謂塘丁一條，宜還復舊，在所逋恤，優量原除。凡應受錢，不限大小，仍令在所，折市布帛，若民有雜物，是軍國所須者，聽隨價準直，不必一應送錢，於分不虧其用，在私實荷其渥。



 昔晉氏初遷，江左草創，絹布所直，十倍於今，
 賦調多少，因時增減。永初中，官布一匹，直錢一千，而民間所輸，必為降落。今入官好布，匹堪百餘，其四民所送、猶依舊制。昔為刻上，今為刻下，氓庶空儉，豈不由之。



 救民拯弊，莫過減賦。時和歲稔，尚爾虛乏，儻值水旱，寧可熟念。且西京熾強，實基三輔，東都全固，實賴三河，歷代所同，古今一揆。石頭以外，裁足自供府州，方山以東，深關朝廷根本。夫股肱要重，不可不恤。宜蒙寬政，少加優養。略其目前小利，取其長久大益，無患民貲不股，國財不皂也。宗臣重寄，咸云利國，竊如愚管，未見可安。



 上不納。



 三年，進號征東將軍。宋廣州剌史王翼之子妾路氏，剛暴，數殺婢，翼之子法明告敬則，敬則付山陰獄殺之，路氏家訴，為有司所奏，山陰令劉岱坐棄市刑。敬則入朝，上謂敬則曰：「人命至重，
 是誰殺之？都不啟聞？」敬則曰：「是臣愚意。臣知何物科法，見背後有節，便言應得殺人。」劉岱亦引罪，上乃赦之。敬則免官，以公領郡。



 明年，遷侍中、中軍將軍。尋與王儉俱即本號開府儀同三司，儉既固讓，敬則亦不即受。七年，出為使持節、散騎常侍、都督豫州郢州之西陽司州之汝南二郡軍事、征西大將軍、豫州剌史，開府如故。進號驃騎。十一年，遷司空，常侍如故。世祖崩，遺詔改加侍中。高宗輔政，密有廢立意，隆昌元年，出敬則為使持節、都督會稽東陽臨海永嘉新安五郡軍事、會稽太守，本官如故。海陵王立，進位尉。



 敬則名位雖達，不以富貴自遇，危拱傍遑，略不嘗坐，接士庶皆吳語，而殷勤周悉。初為散騎使虜，於北館種揚柳，後員外郎虞長耀北使還，敬則問：「我昔種楊柳樹，今若大小？」長耀曰：「虜中以為甘棠。」敬則笑而不答。



 世祖御座賦詩，敬則執紙曰：「臣幾落此奴度內。」世祖問：「此何言？」
 敬則曰：「臣若知書，不過作尚書書都令史耳，那得今日？」敬則雖不大識書，而性甚警黠，臨州郡，令省事讀辭，下教判決，皆不失理。



 明帝即位，進大司馬，增邑千戶。臺使拜授日，雨大洪注，敬則文武皆失色，一客在傍曰：「公由來如此，昔拜丹陽吳興時亦然。」敬則大悅，曰：「我宿命應得雨。」乃列羽儀，備朝服，道引出聽事拜受，意猶不自得，吐舌久之，至事竟。



 帝既多殺害，敬則自以高、武舊臣，心懷憂恐。帝雖外厚其禮，而內相疑備，數訪問敬則飲食體乾堪宜，聞其衰老，且以居內地，故得少安。三年中，遣蕭坦之將齊伏五百人，行武進陵。敬則諸子在都，憂怖無計。上知之，遣敬則世子仲雄入東安慰之。仲雄善彈琴，當時新絕。江左有蔡邕焦尾琴，在主衣庫，上敕五日一給仲雄。仲雄於御前鼓琴作曰：「常歡負情儂，郎今果行許！」帝愈猜愧。



 永泰元年，帝疾，屢經危殆。以張環為平東將軍、
 吳郡太守，置兵佐，密防敬則。內外傳言當有異處分。敬則聞之，竊曰：「東今有誰？祗是欲平我耳！」諸子怖懼，第五子幼隆遣正員將軍徐嶽密以情告徐州行事謝眺為計，若同者，當往報敬則。眺執嶽馳啟之。敬則城局參軍徐庶家在京口，其子密以報庶，庶以告敬則五官王公林。公林，敬則族子，常所委信。公林權敬則急送啟賜兒死，單舟星夜還都。敬則令司馬張思祖草啟，既而曰：「若爾，諸郎在都，要應有信，且忍一夕。」其夜，呼僚佐文武樗蒲賭錢，謂眾曰：「卿諸人欲令我作何計？」莫敢先答。防閣丁興懷曰：「安祗應作耳。」敬則不作聲。明旦，召山陰令王詢、臺傳御史鐘離祖願，敬則橫刀坐，問詢等「發丁可得幾人？傅庫見有幾錢物？」詢答「縣丁卒不可上。」祖願稱「傳物多未輸入。」敬則怒，將出斬之。王公林又諫敬則曰：「官是事皆可悔，惟此事不可悔！官詎不更思！」敬則唾其面曰：「小子！我作
 事，何關汝小子！」乃起兵。



 上詔曰：「謝眺啟事騰徐岳列如右。五敬則稟質兇猾，本謝人網。直以寧季多艱，頗有力之用，驅獎所至，遂升榮顯。皇運肇基，預聞末議，功非匡國，賞實震主。爵冠執珪，身登衣袞，固以、作刺，縉紳側目。而溪谷易盈，鴟梟難改，猜心內駭，醜辭外布。永明之朝，履霜有漸，隆昌之世，堅冰將著，從容附會，朕有力焉。及景歷惟新，推誠盡禮，中使相望，軒冕成陰。迺嫌跡愈興，禍圖茲構，收合亡命，結黨聚群，外候邊警，內伺國隙。元遷兄弟，中萃淵藪，姦契潛通，將謀竊發。眺即姻家，嶽又邑子，取據匪他，昭然以信。方、邵之美未聞，韓、彭之畔已積。此而可空，孰寄刑典！便可即遣收掩，肅明國憲，大辟所加，其父子而已；凡諸詿誤，一人蕩滌。」收敬則子員久郎世雄、記室參軍季哲、太子洗馬幼隆、太子舍人少安等，於宅殺之。長子黃門郎元遷，為寧朔將軍，領千人於徐州擊
 虜，敕徐州刺史徐玄慶殺之。



 敬則招集配衣，二三日便發，欲動前中書令何胤還為尚書令，長史王弄璋、司馬張思祖止之。乃率實甲尤人過浙江。謂思祖曰：「應須作檄。」思祖曰：「公今自還朝，何用作此。」敬則乃止。



 朝廷遣輔國將軍司馬左興盛、後軍將軍直閣將軍崔恭祖、輔國將軍劉山陽、龍驤將軍直閣將軍馬軍主胡松三千餘人，築壘於曲阿長岡，右僕射沈文季為持節都督，屯湖頭，備京口路。



 鏂則以舊將舉事，百姓簷篙荷鍤隨逐之，十餘萬眾。至晉陵，南沙人范脩化殺縣令公上延孫以應之。敬則至武進陵口，慟哭乘肩舉而前。遇興盛、山旭二砦，盡力攻之。興盛使軍人遙告敬則曰：「公兒死已盡，公持許底作？」官軍不敵欲退，而圍不開，各死戰。胡松領馬軍突其後，白丁無器杖，皆驚散，敬則軍大敗。敬則索馬，再上不得上，興盛軍容袁文曠斬之，傅首。是時上疾已篤，敬則倉
 卒東起，朝廷震懼。東昏候在東宮，議欲叛，使人上屋望，見征虜亭失火，謂敬則至，急裝欲走。有告敬則者，敬則曰：「檀公三十六策，走上上計。汝父子唯應急走耳。」敬則之來，聲勢甚盛，裁少日而敗，時年七十餘。



 封左興盛新吳縣男，崔恭祖遂興縣男，劉山陽湘陰縣男，胡松沙陽縣男，各四百戶，賞平敬則也。又贈公上延孫為射聲校尉。



 陳顯達，南彭城人也。宋孝武世，為張永前軍幢主。景和中，以勞歷驅使。泰始初，以軍主隸徐州刺史劉懷珍北征，累至東海王板行參軍，員外郎。泰始四年，封彭澤縣子，邑三百戶。歷馬頭、義陽二郡太守，羽林監，濮陽太守。



 隸太祖討桂陽賊於新亭壘，劉勉大桁敗，賊進杜姥宅，及休範死，太祖欲還衛宮城，或諫太祖曰：「桂陽雖死，賊黨猶熾，人情難固，不可輕動。」太祖乃止。遣顯達率司空參軍高敬祖自查浦渡淮緣石頭北道入承明門，屯東堂。宮中恐動，得顯
 達乃至，乃稍定。顯達出杜姥宅，大戰破賊。矢中左眼，拔箭而鏃不出，地黃村潘嫗善禁，先以釘釘柱，嫗禹步作氣，釘即時出，乃禁顯達目中鏃出之。封豐城縣候，邑千戶。轉游擊將軍。



 尋為使持節、督廣交越三州湘州之廣興軍事、輔國將軍、平越中郎將、廣州刺史，進號冠軍。沈攸之事起，顯達遣軍援臺，長史到遁、司馬諸葛道謂顯達曰：「沈攸之擁眾百萬，勝負之勢未可知，如保境蓄眾，分遣信驛，密通彼此。」顯達於座手斬之，遣表疏歸心太祖。進使持節、左將軍。軍至巴丘，而沈攸之平。除散騎常侍、左衛將軍，轉前將軍、太祖太尉左司馬。齊臺建，為散騎常侍，左衛將軍，領衛尉。太祖即位，遷中護軍，增邑千六百戶，轉護軍將軍。顯達啟讓，上答曰：「朝廷爵人以序。卿忠發萬里，信誓如期，雖屠城殄國之勛，無以相加。此而不賞，典章何在。若必未宜爾，吾終不妄授。於卿數士，意同家人，豈止於
 群臣邪？過明，與王、李俱祗召也。」上即位後，御膳不宰牲，顯達上熊丞一盤，上即以充飯。



 建元二年，虜寇壽陽，淮南江北百姓搔動。上以顯達為使侍節、散騎常侍、都督南兗兗徐青冀五州諸軍事、平北將軍、南兗州刺史。之鎮，虜退。上敕顯達曰：「虜經破散後，當無復犯關理。但國家邊防，自應過存備豫。宋元嘉二十七年後，江夏王作南兗，處鎮盱眙，沈司空亦以孝建初鎮彼，政當以淮上要於廣陵耳。卿謂前代此處分云何？今僉議皆云卿應據彼地，吾未能決。乃當以擾動文武為勞。若是公計，不得憚之。」事竟不行。



 遷都督益寧二州軍事、安西將軍、益州刺史，領宋寧太守，持節、常侍如故。世祖即位，進號鎮西。益部山險，多不賓服。大度村獠，前後刺史不能制，顯達遣使責其租賧，獠帥曰：「兩眼刺史尚不敢調我！」遂殺其使。顯達分部將吏，聲將出獵，夜往襲之，男女無少長皆斬之。自此由
 夷震服。廣漢賊馬龍駒據郡反，顯達又討平之。



 永明二年，徵為侍中、護軍將軍。顯達累任在外，經太祖之憂，及見世祖，流涕悲咽，上亦泣，心甚嘉之。



 五年，荒人桓天生自稱桓玄宗族，與雍、司二州界蠻虜相扇動，據南陽故城。上遣顯達假節，率征虜將軍戴僧靜等水軍向宛、葉，雍、司眾軍受顯達節度。天生率虜眾萬餘入攻舞陰，舞陰戍主輔國將軍殷公愍擊殺其副張麒麟，天生被瘡退走。仍以顯達為使持節、散騎常侍、都督雍梁南北秦郢州之竟陵司州之隨郡軍事、鎮北將軍，領寧蠻校尉、雍州刺史。顯達進據舞陽城，遣僧靜等先進，與天生及虜再戰，大破之，官軍還。數月，天生復出攻舞陰，殷公愍破之，天生還竄荒中，遂城、平氏、白土三城賊稍稍降散。



 八年，進號征北將軍。其年，仍遷侍中、鎮軍將軍，尋加中領軍。出為使持節、散騎常侍、都督江州諸軍事、征南大將軍、江州刺
 史，給鼓吹一部。顯達廉厚有智計，自以人微位重，每遷官，常有愧懼之色。有子十餘人，誡之曰：「我本志不及此，汝等勿以富貴陵人！」家既豪富，諸子與王敬則諸兒，並精車牛，麗服飾。當世快年稱陳世子青，王三郎烏，呂文顯折角，江瞿曇白鼻。顯達謂其子曰：「塵尾扇是五謝家物，汝不鬚捉此自逐。」



 十一年秋，虜動，詔屯樊城。世祖遺詔，即本號開府儀同三司。隆昌元年，遷侍中、車騎將軍，開府如故，置兵佐。豫廢鬱林之勳，延興元年，為司空，進爵公，增邑千戶，甲仗五十人入殿。高宗即位，進太尉，侍中如故，改封鄱陽郡公，邑三千戶，加兵二百人，給油絡車。建武二年，虜攻徐、司，詔顯達出頓，往來新亭白下，以為聲勢。



 上欲悉除高、武諸孫，微言問顯達，答曰：「此等豈足介慮。」上乃止。顯達建武世心懷不安，深自貶匿，車乘朽故，導從鹵薄，皆用羸小，不過十數人。侍宴，酒後啟上曰：「臣年已老，富
 貴已足，唯少枕枕死，特就陛下乞之。」上失色曰：「公醉矣。」以年禮告退，不許。



 是時虜頻寇雍州，眾軍不捷，失沔北五郡。永泰元年，乃遣顯達北討。詔曰：「晉氏中微，宋德將謝，蕃臣外叛，要荒內侮，天未悔禍，左衽亂華，巢穴神州，逆移年載。朕嗣膺景業，踵武前王，靜言隆替，思又區夏。但多難甫夷，恩化肇治，興師擾眾，非政所先，用遠圖，權緩北略，冀戎夷知義，懷我好音。而凶醜剽狡，專事侵掠，驅扇異類，蟻聚西偏，乘彼自來之資，撫其天亡之會，軍無再駕，民不重勞，傳檄以定三秦，一麾而臣禹迹，在此舉矣。且中原士庶，久望皇威，乞師請援，結軌馳道。信不可失，時豈終朝。宜分命方嶽，因茲大號。侍中太尉顯達，可暫輟槐陰，指授群帥。」中外纂嚴。加顯達使持節，向襄陽。



 永元元年，顯達督平北將軍崔慧景眾軍四萬，圍南鄉界馬圈城，去襄陽三百里，攻之四十日，虜食盡，啖死人肉及樹皮，
 外圍既急，虜突走，斬獲千計。官軍競取城中絹，不復窮追。顯達入據其城，遣軍主莊丘黑進取南鄉縣故從陽郡治也。虜主元宏自領十餘萬騎奄至，顯達引軍渡水西據鷹子山築城，人情沮敗。虜兵甚急，軍主崔恭祖、胡松以鳥布幔盛顯達，數人簷之，逕道從分磧山均水口，臺軍緣道奔退，死者三萬餘人。左軍將張千虎死，追贈游擊將軍。顯達素有威名，著於蠻虜，至是大損喪焉。御史中丞范岫奏免顯達官，朝議優詔答曰：「昔衛、霍出塞，往往無功，馮、鄧入關，有時虧喪。況公規謨肅舉，期寄兼深、見可知難，無損威略，方振遠圖，廓清朔土，雖執憲有常，非所得議。」顯達表解職，不許，求降號，又不許。



 以顯達為都督江州軍事、江州刺史，鎮盆城，持節本官如故。初，王敬則事起，始安王遙光啟明帝慮顯達為變，欲追究軍還，事尋平，乃寢。顯達亦懷危怖。及東昏立，彌不樂還京師，得
 此授，甚喜。尋加領片南大將軍，給三望車。



 顯達聞京師大相殺戳，又知徐孝嗣等皆死，傳聞當遣兵襲江州，顯達懼禍，十一月十五日，舉兵。令長史庚弘遠、司馬虎龍與朝貴書曰：諸君足下：我太祖高皇帝睿哲自天，超人作聖，屬彼宋季，網紀自頓，應禪從民，構此基業。世祖武皇帝昭略通遠，克纂洪嗣，四關罷險，三河靜塵。鬱林海陵，頓孤負荷。明帝英聖，紹建中興。至乎後主，行悖三才，琴橫由席，繡積麻筵，淫犯先宮，穢興閨闥，皇陛為市之所，雕房起征戰之門。任非華尚，寵必寒廝。



 江僕射兄弟，忠言屬薦，正諫繁興，覆族之誅，於斯而至。故乃犴噬之刑，四剽於海路，家門之釁，一起於中都。蕭、劉二領軍，並升御座，共稟遺詔，宗戚之苦，諒不足談，之悲，何辜至此。徐司空歷葉忠榮，清簡流世，匡翼之功示著，傾宗之罰已彰。沈僕射年在懸車，將念機杖，歡歌園藪，絕影朝門，忽招陵上之罰，
 何萬古之傷哉。遂使紫臺之路，絕縉紳之儔；纓組之閣，罷金、張之胤。悲哉！蟬冕為賤寵之服。嗚呼！！皇陛列劫豎之坐。



 且天人同怨，乾象變錯，往歲三州流血，今者五地自動。昔漢池異色，胥王因之見廢；吳郡暫震，步生以為姦倖。況事隆於往怪，釁倍於前虐，此而未廢，孰不可興？



 王僕射、王領軍、崔護軍，中維簡正，逆念剖心。蕭衛尉、蔡詹事、沈左衛，各負良家，共傷時哈。先朝遺舊，志在名節，同列丹書，要同義舉。建安殿下季德沖遠，實允神器。昏明之舉，往聖流言。今忝役戎驅，丞請乞路。須京塵一靜，西迎大駕，歌舞太平，不亦隹哉！裴豫州宿遣誠言，久懷慷慨，計其勁兵，已登淮路；申司州志節堅明，分見迎合，總勒偏率，殿我而進；蕭雍州、房僧寄並已纂邁，旌鼓將及；南兗州司馬恭祖壯烈超群，嘉驛屢至，佇聽烽諜，共成唇齒；荊郢行事蕭、張二賢，莫不案劍餐風，橫戈待節；關幾蕃守之
 儔，孰非義侶。



 我太尉公禮道合聖，杖德脩文，神武橫於七伐，雄略震於九網。是乃從彼英序，還抗社稷。本欲鳴笳細錫，無勞戈刃。但忠黨有心，節義難遣。信次之間，森然十萬。飛咽於九派，列艦迷於三川，此蓋捧海澆螢，烈火消凍耳。吾子其擇善而從之，無令竹帛空為後人笑也。



 朝廷遣後軍將軍胡松、驍騎將軍李叔獻水軍據梁山；左衛將軍左興盛假節，加征虜將軍，督前鋒軍事，屯新亭；輔國將軍驍騎將軍徐世標領兵屯杜姥宅。顯達率眾數千人發尋陽，與胡松戰於採石，大破之，京邑震恐。十二月十三日，顯達至新林築城壘，左興盛率眾軍為拒戰之計。其夜，顯達多置屯火於巖側，潛軍渡取石頭北上襲宮城，遇風失曉，十四日平旦，數千人登落星崗，新亭軍望火，謂顯達猶在，既而奔歸赴救，屯城南。宮掖大駭，閉門守備。顯達馬從步軍數百人，於西州前與臺軍戰，再
 合，大勝，手殺數人，折，官軍繼至，顯達不能抗，退走至西州後鳥榜村，為騎官趙潭注刺落馬，斬之於離側，身湧湔離，似淳于伯之被刑也。時年七十二。顯達在江州，遇疾不治，尋而自差，意甚不悅。是冬連大雪，梟首於朱雀，百雪不集之。諸子皆伏誅。



 史臣曰：光武功臣所以能終其身名者，非唯不任職事，亦以繼奉明、章，心尊正嫡，君安乎上，臣習乎下。王、陳拔跡奮飛，則建元、永明之運；身極鼎將，則建武、永元之朝。勛非往時，位逾昔等，禮授雖重，情分不交。加以主猜政亂，危亡慮及，舉手捍頭，人思自免。干戈既用，誠淪犯上之跡，敵國起於同舟，況又疏於此者也？



 贊曰：糾糾敬則，臨難不惑。功成殿寢，誅我蝥賊。顯達孤根，應義南蕃。威揚寵盛，鼎食高門。王虧河、兗、陳挫襄、樊。



\end{pinyinscope}