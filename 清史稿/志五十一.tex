\article{志五十一}

\begin{pinyinscope}
地理二十三

△新疆

新疆：古雍州域外西戎之地。漢武帝設西域都護，天山以南，城郭三十六國皆屬焉。天山以北，東匈奴右部，西烏孫，未嘗服屬。後漢，山北如故，山南分五十餘國，於闐、龜茲最著。自建武迄延光，三絕三通，設都護及長史治之。三國及晉，北為烏孫及鮮卑西部，南為於闐、龜茲諸國。北魏，柔然、烏孫、悅般、高車盡有山北地；後周，突厥、鐵勒據之。其南以鄯善為強。唐於西州置北庭大都護府，統沙陀、突厥、回鶻、西突厥，北部諸都督府。於龜茲置安西大都護府，統龜茲、于闐、疏勒、碎葉四鎮，濛池、昆陵等都護。中葉後，為吐蕃所有。五代並於吐蕃、回鶻。宋時烏孫、回鶻居山北，於闐、龜茲諸國入於遼。元置三行尚書省，蔥嶺以東屬巴什伯里行尚書省。尋增天山南、北宣慰司，北則巴什伯里，南則哈喇和卓，後為都哩特穆爾地。明，四衛拉特居北部，曰綽羅斯、曰杜爾伯特、曰和碩特、曰輝特。其南部則巴什伯里、葉爾羌、吐魯番諸國，回部派噶木巴爾諸族居之。順治四年，哈密內屬，吐魯番亦入貢，惟四衛拉特仍據其地。準噶爾即綽羅斯部。數侵喀爾喀，聖祖三臨朔漠征之，噶爾丹走死。其兄子策妄阿拉布坦遁伊犁，傳子及孫，從孫達瓦齊奪其位。乾隆十九年，杜爾伯特、和碩特、輝特先後來歸。二十年，執達瓦齊，準噶爾平。二十二年，以阿睦爾撒納叛，霍集占附之，再出師。二十三年，克庫車、沙雅爾、阿克蘇、烏什諸城；明年，收和闐、喀什噶爾、葉爾羌諸城，二酋走死，回部亦平。二十七年，設伊犁總統將軍及都統、參贊、辦事、協辦、領隊諸大臣，分駐各城，並設阿奇木伯克理回務。秩三品至七品。光緒十年裁，改設頭目，以六品為限。同治三年，安集延酋阿古柏作亂，陜回白彥虎應之。光緒八年，全部蕩平。九年，建行省，置巡撫及布政使司，以分巡鎮迪道兼理按察使銜，改甘肅迪化州及鎮西、哈密、吐魯番三來隸。迪化尋升府，建省治。又改阿克蘇為溫宿直隸州，喀喇沙爾、庫車、烏什、英吉沙爾並為，置分巡阿克蘇道轄之；喀什噶爾為疏勒、葉爾羌為莎車直隸州，英吉沙爾、瑪喇巴什為，及和闐直隸州，置喀喇噶爾兵備道轄之；庫爾喀喇烏蘇為直隸，轄於鎮迪道；又改伊犁為府，精河、塔爾巴哈臺為，置分巡伊塔道轄之。二十四年，升喀喇沙爾為焉耆府。二十八年，改庫車為直隸州，疏勒、莎車、溫宿三直隸州並為府，又改瑪喇巴什為巴楚州，隸莎車府。凡領府六，直隸八，直隸州二，一，州一，縣二十一。宣統三年，編戶四十五萬三千四百七十七，口二百六萬九千一百六十五。東界外蒙古喀爾喀扎薩克圖汗部；西界俄羅斯；南界西藏；北界阿爾泰山；東南界甘肅、青海；西南界帕米爾；東北界科布多；西北界俄羅斯。廣七千四百里，袤三千七百里。東北距京師，由南路八千六百八十九里，由北路八千五百七十六里。北極高三十四度至四十九度有奇。京師偏西二十一度至四十三度。其名山：蔥嶺、昆侖、天山、博克達。其巨川：塔裏木、葉爾羌、和闐、伊犁諸河。其道路：天山南、北。電線：由迪化東南通蘭州，西北通伊犁，西南通喀什噶爾。

迪化府：，沖，繁，難。巡撫、布政使、提學使、鎮迪道兼提法司銜、副將同駐。漢，卑陸等十三國地，兼有匈奴屬地及烏孫東境。後漢初，鬱立師、單桓、烏貪訾離為車師所滅，後復立，時稱車師六國。三國時，東西且彌、單桓、卑陸、蒲類、烏貪，並屬車師後部。晉屬鐵勒，亦曰高車。初屬蠕蠕。北魏時，大破蠕蠕。後周屬突厥。隋大業中，西突厥始大，鐵勒諸部皆臣之。唐貞觀時內屬。及滅高昌，置庭州。又置瑤池都督府及馮洛州各都督府，統於安西大都護府。武后時，改隸北庭大都護府。開元初，置北庭節度使。貞元後，其地屬吐蕃，又屬西州回鶻。宋為高昌北庭，臣服於遼。南宋屬西遼。元太祖時，稱回鶻別失八里。元末，猛可鐵木兒據之，為瓦剌國。至明正統中為乜先。嘉靖間，分為四衛拉特，為瓦剌之轉音。居烏魯木齊者為和碩特部。後為準噶爾臺吉游牧地。乾隆二十年，平準噶爾，始內屬，改名烏魯木齊，築土城。二十五年，設同知。二十八年，築新城於其北，名迪化。三十六年，設參贊大臣、理事、通判。明年，於迪化西八里築滿城，名曰鞏寧。三十八年，改參贊為都統，設領隊大臣，駐鞏寧。三十八年，升直隸州，隸甘肅布政司。光緒九年，建行省，十二年，升府來隸。廣一千四百里，袤五百二十里。北極高四十三度二十七分。京師偏西二十七度五十六分。領縣六。光緒七年與俄立約，定為商埠。迪化沖，繁，難。倚。光緒十二年置。天山自西來，橫亙境南。西南：雅馬拉克山，綿延二百里。東北：達阪城嶺。東南：哈拉巴爾噶遜山。烏魯木齊河出南山，二源：東南曰庫爾齊勒河，西曰阿拉塔濟河，合北流，經城西，又北，名老龍河。頭屯河自昌吉入，東北流入境，瀦為八段、馬廠二湖，溢出，北流，與西支合，為兩縣交界處，三屯河自昌吉北來注之。復東北流，合老龍河，北經沙漠，入古爾班托羅海。廟兒溝、羊圈溝、大東溝、小東溝諸水，均出縣東南，分流，南入吐魯番。達阪城水，源出阜康博克達山天馬峰，入縣境，南流，合大銅溝、華樹林、方家溝、白家溝諸水，經達阪城卡倫入吐魯番。東南：鄂門泊、達布遜泊。北：大戈璧，廣五百里，長三百里。卡倫七。臺八。驛四：鞏寧、柴俄堡、達阪城、黑溝。有回莊六十七。阜康沖，繁，難。府東北一百三十里。漢，鬱立師、車師後國。魏，蠕蠕地。周、隋，突厥。唐，浮圖、沙缽、憑洛、耶勒、俱六諸地，貞觀中置金滿縣。元，別失八里地。明，敦剌城，改名特訥格爾。乾隆二十五年築堡，置巡司，尋改縣丞。二十八年建城，改州判，隸安西道。三十八年並入迪化州境。四十一年裁州判，置縣。博克達山綿亙南境，最高者曰福壽山。迤北，小黃山、大黃山。縣境諸水均發源博克達山。西：水磨河，西北流，分大西溝、小西溝二水。東有三工河，北流，疏為五渠。又東有四工河，北流，疏為四渠。又東為土墩子河，北流，疏為六渠。又東有柏楊河，北流，疏為四渠。又東曰東溝、西溝，北流入沙漠，合流而北，復分為東、中、西三渠。卡倫四。臺四。驛三：在城、康樂、柏楊。縣境分區二十七。孚遠沖，繁，難。府東北三百六十里。兩漢，車師後國，及其後城長國。魏，蠕蠕。周，突厥。唐，金滿縣。元，北庭都元帥府舊治，乾隆三十七年築愷安城，四十一年設濟木薩縣丞，治愷安，屬阜康。光緒二十年重修城，改名孚遠，二十九年升置。博克達山支脈蜿蜒起伏入境。西南：無量山。東南冰山、迤北千佛洞，皆博克達山之麓。城南小水均發源冰山。曰太平、公盛二渠，由柏楊河分支。曰長山、三盛二渠，出四道橋北。曰濟木薩河，分大有、興隆二渠。曰長勝渠。曰大東溝，北流入慶陽湖。曰經二工河，北流，經老三臺驛，瀦為麻菰湖。泉水三：東、西曰大泉，中曰上暖泉，均北流入沙磧。驛二：保會、三臺。卡倫二。有回莊二十五。奇臺沖，繁，難。府東北五百五十里。漢，蒲類、車師後城長國。魏屬蠕蠕。唐，蒲類，後置甘露州。同光初入遼。宋南渡後為別失八里東境。元入畏吾兒。明，衛拉特地。康熙中，準噶爾內附，乾隆二十四年建奇臺堡，設管糧通判一。東吉爾瑪泰，管糧巡檢一。四十年築靖遠城。四十一年裁通判，置縣，隸鎮西。咸豐三年改隸迪化州。光緒十五年自靖遠徙今治。天山支脈自西南更格爾入境，至穆家地溝東出境，綿亙四五百里，土人謂之南山。沙山自濟木薩至縣境舊城北，迄鎮西，袤延三四百里。北：拜達克山。東北：哈布塔克山。縣境諸水皆自南山出，曰奇臺水、木壘河、木楊河、新戶梁水、中葛根水、西葛根水、永豐渠水、吉爾庫水、達阪河、更格爾水。柳樹河自孚遠東流入境，經縣北，又東至三個莊子，入沙磧。驛十：古城子、平營、木壘河、阿克他斯、烏蘭烏蘇、色必口、頭水溝、北道橋、黃草湖、元湖。縣境分區三十六。卡倫十六。臺七。舊城，巡司駐。光緒七年，俄約定古城為商埠。昌吉沖，繁。府西九十里。漢，單桓、東西且彌、烏貪訾離地。晉屬高車。魏，蠕蠕。隋，西突厥、鐵勒地。唐屬北庭。元屬回鶻五城，名昌都剌。明屬衛拉特。乾隆二十五年置，設通判。二十七年築寧邊城，設管糧巡檢。三十八年改州同。四十二年置縣。天山支脈，綿亙縣境。南：騷呼達阪、格柵圖山、草達阪、石梯子山、塔拉盤山。頭屯河出天山北麓，分東西二支：東支入迪化；西支經縣治東，復北流，至縣境合流入迪化。大西河亦出天山北麓，至縣治西，分二支：東為三屯河，東北流，注頭屯河；西為大西河，即洛克倫河，自焉耆東北流入境，折西北流，經呼圖壁，緣綏來界。呼圖壁河源出塔拉盤山西，自焉耆府北流入，棗溝水南來注之。又北經草達阪，東分頭工渠，西分土古里渠，又北至呼圖壁城。復分二渠，東曰梁渠，西曰西河，北經牛圈子、三家梁，至雙岔子，合洛克倫河，西北入綏來，瀦於阿雅爾淖爾。呼圖壁原名呼圖拜克，乾隆二十二年設洛克倫巡司。二十八年移駐呼圖壁。二十九年築城名景化，為巡司治所。光緒二十九年升縣丞。驛二：寧邊、景化。卡倫五。呼圖壁卡倫一。臺四。有大回莊四。呼圖壁分區二十六。綏來沖，繁，難。副將駐。府西北三百四十里。漢，烏貪訾離及烏孫東境。三國，烏孫。魏，高車。周，突厥。隋，西突厥、鐵勒諸地。唐，西突厥處密部內屬，隸北庭都護府。宋、元，回鶻地。明，衛拉特。乾隆二十八年築綏來堡。三十三年設縣丞。四十三年於舊陽巴勒噶遜城西建二城：北康吉，南綏來，中靖遠關。四十四年置縣，治康吉城。光緒十二年，合兩城為一，移治南城。天山支脈，蜿蜒南境。西南：額林哈畢山、古爾班多博克達山、博羅托山。東南有甘溝山、古爾多拜山。南有大小衛和勒晶嶺。瑪納斯河自焉耆府北流入，亦名龍骨河，經城西，折西北，瀦為各林各土淖爾，東北流，注阿雅爾淖爾。洛克倫河自昌吉西北流入，逕沙漠，亦入阿雅爾淖爾。和爾果斯河及安集海大小二水，皆出額林哈畢山。烏蘭烏蘇河出古爾班多博克達山。金溝水出博羅托山。塔西河出古爾多拜山。驛十二：在城、靖遠、樂土、烏蘭烏蘇、安集海、撞田、沙門、新渠、小拐、三岔口、唐朝渠、黃羊。有大回莊十一。卡倫七。臺五。

鎮西直隸：沖，繁，難。隸鎮迪道。巴里坤總兵駐。漢，東蒲類國。後漢屬伊吾盧。北魏屬蠕蠕。隋屬突厥，後分屬西突厥。唐，沙陀部與處月雜居，沙陀叛附吐蕃，徙居北庭。宋屬伊州，後入於遼。元為別失八里東境，屬亦都護。明為和碩特部地。明末固始汗遷青海，後為準噶爾臺吉游牧地。康熙三十六年，平準噶爾，阿爾泰山以東地內屬。雍正七年，建城於巴爾庫勒，改名巴里坤。九年，設安西同知，隸甘肅布政司。乾隆三十七年，於東南築會寧城，設領隊大臣。三十八年，升鎮西府，領宜禾、奇臺二縣。咸豐五年，仍為，移鎮迪道駐之。裁宜禾。光緒十二年來隸。西南距省治一千三百三十里。廣千里，袤八百里。北極高四十三度三十九分。京師偏西二十三度三十六分。天山支脈迤邐南部者為祁連山。西北有妙雷努雷山、鍋底山、那梅州山。東北有薩混子山。東有松山、千里格山。巴爾庫勒淖爾即蒲類海，在西北，皇渠、水磨河、高家湖合諸小水均瀦入之。北有鹽池。東北：察哈泉。東南：柳條河與昭莫多河合。驛八：曲底、奎素、松樹塘、蘇吉、下肋巴泉、務塗水、芨芨臺、上肋巴泉。卡倫二。境分區二十四。

吐魯番直隸：沖，繁，難。隸鎮迪道。回部郡王、臺吉駐。漢，車師前王庭，後置戊己二校尉。晉治高昌，後入涼。北魏為高昌國，並於蠕蠕。後立闞伯周為高昌王，傳至鞠嘉，為唐所滅，置西州，升安西都護府。貞元中，陷吐蕃。五代為回鶻所據，稱西州回鶻。宋建隆二年入貢。元太祖平其地，號畏吾兒，設都護，封察哈臺於此。明初為火州地，嗣稱吐魯番。順治三年，吐魯番阿布勒阿哈默特入貢。六年，助河西逆回，絕其使，尋復通。康熙二十四年，回疆平。雍正五年內徙，安置瓜州，建城闢展。乾隆二十四年，設建六城於闢展，置辦事大臣、管糧同知，仍以吐魯番廣安城為回城。回城四：曰魯克沁，曰色更木，曰哈喇和卓，曰托克遜。合吐魯番為六城。設阿奇木伯克理回務。四十四年，移同知駐吐魯番，並設巡檢，隸甘肅布政使司。四十五年，裁辦事大臣，改設吐魯番領隊大臣，歸烏魯木齊都統節制。光緒十年，裁領隊大臣。十二年，置直隸來隸。西北距省治五百三十里。廣八百餘里，袤五百餘里。北極高四十三度四十分。京師偏西二十六度四十五分。領縣一。天山橫亙北境，為群山之總幹。東北：柯格達阪。北：度吉爾山、阿布都爾山。西：湖洛海、合同察海、卡卡蘇各達阪。南：哈拉可山、庫木什達阪、覺洛塔哈山。東南：克子里、阿習布拉克、勝金臺山。白楊河自迪化入，東南流，逕托克遜沙山，瀦為覺洛浣。西：烏斯水、作洛滿若水、布而水，均出合同察海達阪，入焉耆。驛十一：楊和、勝金口、巠硜子、三角泉、布干臺、托克遜、小草湖、蘇巴什、阿哈布拉、桑樹園、庫木什。卡倫一。有回莊二十。回城巡司一。光緒七年，俄約定為商埠。鄯善沖，繁，難。東二百五十里。漢，車師前國東境樓蘭。元魏後為高昌白棘城。唐，柳中縣，屬西州交河郡地。宋，六種，屬高昌，後入遼。元，魯克察魯地。明，柳城。康熙末內屬。乾隆三十六年設闢展巡檢。光緒二十九年改置。天山分支亙於北境，有東西柯柯雅山、茂萌山、高泉達阪。縣境諸水，出自井泉，伏流地中。西北：五個泉、夾皮泉。北：柳樹泉。西南：馬廠湖。南：戈壁。驛八：齊克滕木、土墩子、西鹽池、惠井子、梧桐窩、七個井、車箍轤、連木沁。卡倫一。有大回莊七。

哈密直隸：沖，繁。隸鎮迪道。副將駐。漢，伊吾盧地，為匈奴呼衍王庭，後置宜禾都尉。三國屬鮮卑西部。

晉屬敦煌郡。北魏屬蠕蠕。隋築新城，號新伊吾，後屬西突厥。唐貞觀四年，置西伊州，尋改伊州，置都督府。天寶初，改伊吾郡，尋復初。廣德後，陷吐蕃。五代時，號胡盧磧。宋雍熙後，屬回鶻，元屬畏吾兒，後為宗室納勿里封地。明永樂四年，建哈密衛。正德中，服屬吐魯番。順治四年，哈密衛輝和爾都督入貢。六年，以助逆絕貢，復通。康熙三十六年，俘獻色布騰巴勒珠爾，賜額貝都拉扎薩克印。三十七年，編列旗隊，設管旗章京。雍正五年，始建城。回城在城西三里，回子郡王所居，康熙五十六年築。設協辦旗務伯克。十三年，設駐防兵。乾隆二十二年，準部平，其酋伊薩克內附，移靖逆、瓜州、黃墩各營駐之，撤駐防兵。二十四年，設辦事大臣、協辦大臣、撫民通判、巡檢，隸甘肅布政司。光緒十年，升直隸。十二年來隸。西北距省治一千六百二十里。廣四百五十餘里，袤二百五十里。北極高四十二度五十三分。京師偏西二十二度三十四分。北：天山。其分支，西北：截達阪、沙克拉山、可雅爾達阪、合塔手可拉山。東北：阿克相木山、坤翌圖山、阿里鐵洛可山、空多洛托山。哈密河出西蘇巴什湖，南流瀦為小南湖，又南流，東為碩洛浣，西為阿里浣，折西南，瀦為大泉海子，為沙漠所滲。東：乾河子。東北：烏拉臺水、安吉水、黑具瑪水、達子湖。西：依他拉可水、八道溝等水。南：戈壁。驛十四：伊吾、南山口、黃蘆岡、長流水、格子煙墩、苦水、沙泉子、星星峽、頭堡、三堡、三道嶺、尞墩、橙槽溝、一碗泉。新城，巡司一。境分區三十五。有大回莊十四。光緒七年，俄約定為商埠。

庫爾喀喇烏蘇直隸：沖，繁，難。隸鎮迪道。辦事、領隊大臣駐。漢，匈奴西境。晉後為鐵勒部。北周屬突厥。隋屬西突厥，為處木昆部。唐永徽中破之，設郡縣，屬昆陵都護府。開元中，置瀚海軍。後唐時屬遼。元，回鶻地。明，綽羅斯部地，後屬準噶爾。乾隆二十二年，平準部。二十七年，設辦事大臣。二十八年，築慶綏城。三十七年，設領隊大臣、縣丞。四十六年，設同知。明年設游擊。四十八年，築新城，定今名，設糧員，裁縣丞。隸烏魯木齊都統。光緒十二年，裁糧員，置直隸，改隸。東距省治七百里。廣三百三十里，袤五百四十里。北極高四十四度三十分。京師偏西三十一度。天山支脈在境南者，額林哈畢爾噶、托羅滾、沙得格果沙吐克土諸山，額布圖、古爾班、恰克、額爾圖諸嶺。奎屯河出托羅滾山，合托羅滾水、熱水泉、沙格得水，北流，至城東，分二支渠，至二臺驛，折西流，與濟爾噶朗河會。濟爾噶朗河出古爾班嶺，合札哈水、東鬥水、哈峽圖水，北流，會奎屯河，又西流，入精河，與固爾圖河會。固爾圖河出額爾圖嶺，有五源，合北流，折西入精河，與金屯河會。西流，瀦於喀喇塔拉阿西柯淖爾。精河巡司一。驛九：西湖、奎屯、普爾塔齊墩、木達、固爾圖、頭臺、二臺、小草湖、鄂倫布拉克。境分區九。有舊土爾扈特部游牧地。卡倫一。

伊犁府：沖，繁，疲，難。隸伊塔道。漢至晉為烏孫、伊烈兩國地，後入鐵勒。北魏，悅般國，又車高地。周，突厥地。隋，西突厥及石國。唐，西突厥及回鶻地，又西境為突厥施烏質勒部，又西突厥及笯赤建國、石國地。大歷後，葛邏祿居之。宋為烏孫，後入遼。元名阿力麻裏，為諸王海都行營處。明，綽羅斯部，後屬準噶爾。乾隆時，準部平，改烏哈爾里克為伊犁。二十五年，設辦事大臣。二十七年，設將軍，節制南北兩路，以參贊大臣副之。初設二員，尋裁一。二十九年，設錫伯營、索倫、察哈爾領隊大臣各一。三十年，設額魯特領隊大臣。三十四年，設惠寧城領隊大臣。築河北九城。曰惠遠，將軍、參贊大臣、各營領隊大臣駐。總兵先駐綏定，尋移駐。理事同知、撫民同知、巡司各一。改巴顏岱曰惠寧，領隊大臣駐，糧員、巡司各一。改烏哈爾里克曰綏定，總兵駐，糧員、巡司各一。改烏克爾博羅素克曰廣仁，屯鎮左營游擊駐。改察罕烏蘇曰瞻德，都司、守備駐。改霍爾果斯曰拱宸，參將駐，巡司一。改哈拉布拉克曰熙春，屯鎮都司駐，曰塔勒奇，屯鎮守備駐。改固勒扎曰寧遠，以居回民。設阿奇木伯克、伊什罕伯克各一。糧員一。同治五年陷回。後又為俄占。光緒初，全疆底定。八年，收回伊犁。十四年，以綏定城置府。將軍，副都統，參贊大臣，領隊大臣，索倫、額魯特、察哈爾、錫伯各領隊大臣，及滿洲八旗軍標副將，理事同知，同駐惠遠城。參將、霍爾果斯通判駐拱宸城。游擊駐廣仁城。守備駐瞻德城。都司駐熙春城。東距省治一千五百四十五里。廣一千五百餘里，袤一千一百餘里。北極高四十三度五十六分。京師偏西三十四度二十分。領縣二。咸豐元年，俄約定為商埠。綏定沖，繁，疲，難。倚。乾隆二十六年設巡檢。光緒十四年置，移巡檢駐廣仁城。天山支脈綿亙北境。北：塔勒奇山。東北：新開達阪、庫森木什達阪。伊犁河自寧遠西北流入。通惠渠南北二渠，烏拉果克水、大西溝、察罕爾烏蘇水皆注之，又西至河源卡，會霍爾果斯河，西流入俄界。南：大小博羅莊水、霍洛海莊水、沙拉諾海水、洪海水，均北流入沙磧。又東西阿里瑪圖水，北大小東溝水，亦入沙磧。北：賽裏木淖爾。驛七：沙泉子、惠遠城、蘆草溝、塔爾奇阿滿鄂博、勒齊爾鄂勒著衣圖博木、胡素圖布拉克。臺站一，屬錫伯營，回莊十六。額魯特部上三旗、下五旗，及察哈爾部游牧地。卡倫十三，為中、俄交界，歸額魯特、錫伯營分轄。牌博自南而西至西北，均連俄界。自沙拉諾海小山立第十六牌博，至頭胡第二十五牌博，凡十。寧遠繁，難。府東南一百二十里。伊塔道治所。乾隆間，築寧遠城於固勒札。光緒八年設同知，十四年改置。東南：博羅布爾噶蘇山、哈什山、大蒙柯圖山、烏土達阪、木尼克得山、額林哈必爾山、克里克子達阪。南：索達阪、色格三達阪。西南：喀喇套山、格登山、汗騰格里山、沙拉套山、諾海托蓋山。特克斯河出俄屬木薩爾山，自胡素圖卡南、諾海托蓋山北入，折東流，納戛雄河、大小霍洛海諸水，又東與崆吉斯河會。崆吉斯河自焉耆西北流入，逕耶裡格莊南，合特克斯河，西流，至阿瓦克莊西，與哈什河會。哈什河源出大蒙柯圖山，西流，納十二圍場水、皇渠、錫伯營渠，合西北流，為伊犁河，入綏定。北：賽裏木淖爾。驛一：在城。臺站七，屬錫伯營。回莊三十七。額魯特游牧地。卡倫七，為中、俄交界，歸額魯特營轄。縣境由南而西均界俄。自納林哈勒噶立第一牌博，至阿哩千谷第十五牌博，凡十五。

塔爾巴哈臺直隸：繁，疲，難。隸伊塔道。塔城左翼副都統、參贊大臣、領隊大臣、副將駐。漢，匈奴右地。三國，鮮卑右部。北魏，高車、蠕蠕地。北周、隋，屬突厥。唐屬車鼻南境，為葛羅祿，後南徙，地屬黠戛斯。後周時，貢於遼。南宋為乃蠻國。元封諸王昔里吉。明為土爾扈特部地，後屬準噶爾。乾隆二十二年，準部平，始內屬。二十九年，築城雅爾，名曰肇豐。三十一年，改築城於楚呼楚，距雅爾二百里。名曰綏靖，易其地名為塔爾巴哈臺。設參贊大臣、協辦領隊大臣，專理游牧，領隊大臣各一，管糧理事、撫民同知，尋改通判，隸伊犁將軍。光緒十四年，置直隸，改隸。於治東南里許築新城，改參贊大臣為左翼副都統。東南距省治一千六百二十四里。廣一千二百里，袤八百里。北極高四十七度五分。京師偏西三十度三分。天山支脈，蜿蜒南部。東：齋爾山、蘇海圖山、巴戛阿拉戛凌圖山。東南：喀圖山。西南：巴爾魯克山。東北：阿爾泰山、賽里山、和博沙克里山、芍隴山。北：塔爾巴哈臺山，支峰為毛海柯凌山、烏什嶺、額依賓山。額爾齊斯河自科布多部西流入，納哈布干諸水，西入俄界，瀦於齋桑淖爾。額敉勒河出額依賓山西麓，西流，至庫爾噶蘇臺，合南源，西流，烏拉斯臺水、烏宗戛拉水自俄境南流注之，博爾里河合察罕河北流注之，又東入俄境。和博克河出額依賓山東麓，東南流，合和博沙爾克河、巴杏薩拉水，又東南入昌吉，滲於沙。蘇爾圖河出齋爾山，東流，會納木河，又東瀦為艾拉克淖爾。達爾達木河亦出齋爾山，東流，瀦為鹽池。說爾噶其河亦出齋爾山，東南流，入綏來，瀦於阿爾雅淖爾。驛十二：郅支、乾吉莫多、色特爾莫多、固爾圖、霍洛、托羅布拉克、雅瑪圖、昆都倫、烏土布拉克、沙爾札克、烏納木、庫克申倉。有回莊九。額魯特部、察哈爾部十牛錄、舊土爾扈特部十四牛錄游牧地。哈薩克四部游牧地：曰柯勒依，附以新舊兩烏瓦克小部；曰賽布拉特，附以阿克奈曼部；曰曼畢特；曰吐爾圖。卡倫六。境西北與俄界，自精河至迤南，立土斯賽第三十四牌博，至布爾罕布拉克第五十五牌博，凡牌博二十二。又東循哈巴爾烏蘇塔爾巴哈臺山梁，至穆斯島，折北行，曰依生克裡的，曰布羅呵卡，曰二支河等處，凡立牌博二十七。咸豐元年，俄約定為商埠。

精河直隸：沖，繁，難。隸伊塔道。漢、魏，烏孫。晉，鐵勒部。北魏為金山以南諸部。隋、唐，西突厥，後設嗢鹿州都督府。元，曲只兒地。明，準噶爾各鄂拓克臺吉游牧地。乾隆二十二年，準部平，始建安阜城於精河，設典史。四十八年，於城東二里建新城，仍舊名，設都司、糧員、巡司，裁典史，隸烏魯木齊都統。光緒十四年，置直隸，改隸。東距省治一千七十五里。廣六百五十餘里，袤四百五十餘里。北極高四十四度四十分。京師偏西三十二度四十分。天山支脈自東北來，袤延境內。北：喀拉達阪、索達阪。南：登努勒臺山、烏蘭達阪、布裏沁達阪。西：德木克沁喀三達阪，別珍島。博羅塔拉勒河出西，東流，布哈水南流，庫森木什水北流注之。精河出登努勒臺山，有五水南來注之。奎屯河自庫爾喀喇烏蘇西流入，合古爾圖河，與博羅塔拉河、精河均瀦於喀喇塔拉額西柯淖爾。驛五：安阜、托裡托、和木圖、沙泉、托多克。博羅塔拉巡司一。北山，舊土爾扈特、察哈爾部游牧地。南山，哈薩克部游牧地。卡倫十三。為中、俄交界，歸察哈爾營轄。

溫宿府：沖，繁，疲。阿克蘇道治所。阿克蘇總兵駐。舊阿克蘇回城。阿克譯言「白」，蘇謂「水」也。漢，姑墨國。三國至北魏屬龜茲。南宋時屬西遼。元，別失八里西境，封宗王阿只吉。明永樂間入回部。後並於準噶爾。乾隆二十二年始內屬，改名阿克蘇。二十四年，回部平。四十四年，移烏什領隊大臣來駐。嘉慶二年，改設辦事大臣，隸喀什噶爾。光緒十年裁，置直隸州。二十八年升府。光緒九年，築新城為府治。東北距省治二千七百八十里。廣一千二百餘里，袤八百餘里。北極高四十一度九分。京師偏西三十七度十五分。領縣二。西南：格達爾山、鐵克列克達山、穀故提山。瑚瑪喇克河、哈拉和旦河、托什罕河，皆自溫宿東南入，合流，納畢底爾河，至賽裏木為渾巴什河，逕乙思坤莊，葉爾羌河自巴楚州北流注之，又納和闐河，東南流為塔裏木河，入沙雅。驛四：渾巴什、薩伊里克、喬裡呼圖、齊蘭臺。柯坪巡司一。大回莊十二。布魯特諾依古特部游牧地。溫宿沖，繁，難。府北二十五里。道光十九年築城，回城西北曰舊城。光緒九年設巡司。二十八年置縣。汗騰格里山為天山最高之峰，由縣西北蜿蜒東北，為與伊犁府及俄羅斯界山。西北支山有薩雷雅斯山、楚克達爾山、薩瓦巴齊山、帖列達阪。東北支山有薩巴齊山、烏西拉克山、木素達阪、鐵廠山、意什哈子山。鐵梁河出縣東，哈拉和旦河溢出之水，至縣南合流，注渾巴什河。瑚瑪喇克提河、托什罕河，均出縣西，東南流，托幹什河、畢底爾河自烏什東流注之，為渾巴什河，入府。驛十：在城、雖雅克、札木臺、哈拉玉爾滾、阿爾巴特、和約伙羅、巴圖拉特湖、斯圖托海、塔木哈塔什、噶克察哈爾。大回莊九。卡倫一。拜城沖，疲。府東四百五十里。漢，姑墨國地。唐為阿悉言城，後並於龜茲。乾隆二十二年內屬，置阿奇木伯克理回務。光緒十年置縣。天山綿亙北境。東北：哈雷克套山、冰山、大木素爾達阪、明布拉克山。東南：截達阪，有滴水崖、溫巴什、托和奈旦、鞏伯、和色爾銅礦五。木札拉提河，發源冰山，西南流，納鬧水、鐵敏水，折東南，納特拉布覺克水，為銅廠河。又納哈拉蘇水、宿什勒克水，為渭乾河，東南入庫車。驛五：姑墨、鄂伊斯塘、察爾齊、賽裏木、河色爾。回莊二十一。卡倫三。

焉耆府：要，沖，難。隸阿克蘇道。舊喀喇沙爾回城。喀喇譯言「黑」，沙爾「城」也。漢，焉耆、危須、尉犁諸國地。後漢至隋為焉耆國。唐貞觀六年來朝，十八年置焉耆都督府，後立碎葉鎮於此。貞元後，沒於吐蕃。宋西州回鶻地，後屬西遼。元，別失八里東境。明初朝貢，後徙天山南，據其地，號伊勒巴拉。康熙中，準部噶爾丹占為牧場，小策凌敦多布、噶爾丹策零先後據之。乾隆二十二年，準部平，改名喀喇沙爾。二十三年，始建城。城毀於火。置府後，就安集延回城拓大之。二十四年，設辦事大臣。轄布古爾、庫爾勒二城，設游擊，以阿奇木伯克理回務。三十八年，土爾扈特及和碩特移牧珠勒都斯，歸辦事大臣兼轄。光緒八年裁，設喀喇沙爾直隸。二十四年升府，易今名。北距省一千九十里。廣一千餘里，袤二千五百里。北極高四十二度七分。京師偏西二十九度十七分。領縣三。西：達蘭達阪、江布達阪、達哈特嶺。西北：胡斯圖達阪、澤達阪、察罕薩拉達阪、和屯博克嶺。北：硃勒都斯山。東：博爾圖山、鐵里達阪、薩薩爾達阪。東南：庫爾泰山、大石山、乾洛可達阪。開都河，源出和屯博克嶺，南流，經硃勒都斯山，分二支，復合扣克訥克水，折東南，納賽仁木諸小水；南流逕城西，匯於博斯騰淖爾。復溢出，逕庫爾勒回城，又匯為布它海子，入輪臺。崆吉斯河，源出城西北舉爾達阪，西北流，入寧遠。瑪納斯河，源出胡斯圖達阪，北流入綏來。呼圖壁河，源出府北天格爾達阪，北流入昌吉。驛九：在城、清水河、烏沙克塔、新井子、榆樹溝、柴泥泉、庫爾勒、上戶地、庫爾楚。大回莊八。土爾扈特部兩札薩克、和碩特部兩札薩克游牧地。卡倫五。新平疲，難。府南三百六十餘里。漢，尉犁國地。三國後入焉耆。明，後什尼戛地。舊名羅布淖爾，屬魯克沁回王。光緒十一年，設局蒲昌城理屯防。二十四年置縣，治羅布淖爾，以游擊駐蒲昌城。北：大石山支脈自府境迤邐入縣。塔裏木河自沙雅東流入，分二支，南支匯為小羅布淖爾，溢出東行，與北支合，渭乾南河自沙雅東流注之，又東注為六泊。渭幹北河自輪臺東流入，瀦為沖庫海子。孔雀河承布它海子水自府入，溢出東流，與沖庫海子溢出水合，東南流，入婼羌。古斯拉克河由塔裏木河所瀦之第五泊溢出，東北流，斜貫渭幹北河，為罕溪河，東北匯為小海子，入婼羌。驛九：在城、克泥爾、英氣蓋河、楷拉、英格可立、烏魯可立、古斯拉克莊、哈什墩、都拉里。回莊二十。卡倫三。輪臺沖，疲，難。府西南六百十五里。舊至古巡司。漢，輪臺、烏壘、渠犁。晉，龜茲國地。元魏後入吐谷渾。唐屬安西都護，與於闐、疏勒、碎葉為四鎮，後陷吐蕃。元為別失八里東境。乾隆中內附。二十四年，設阿奇木伯克理回務。光緒八年裁，設巡司。二十八年，以布古爾置縣。北：珠勒土斯山，蜿蜒數百里。的納爾河發源庫車之哈拉草湖，南流入境，納縣北諸水，又南流，匯為斯爾里克黑洗湖。渭幹北河自沙雅東北流入，又東入新平。東南：大戈壁。驛四：布古爾、洋薩爾、策達雅爾、野雲溝。回莊九十一。婼羌要。府東南一千二百餘里。漢，婼羌國。乾隆二十四年，設阿奇木伯克理回務。光緒二十四年裁，設卡克里克縣丞，隸府。二十八年置縣。昆侖支脈亙於境內。南：烏蘭達布遜山、阿勒騰塔格嶺、阿里哈屯山、大中小屈莽山。東：阿思騰塔格山。孔雀河自新平東南入，分二支：一東流，瀦為孔雀海子；一合阿喇鐵裏木河，至托乎沙塔莊，注羅布淖爾。卡墻河自於闐東北流入，並注淖爾。淖爾廣袤三四百里，古蒲昌海，亦鹽澤、水幼澤，伏流東南千五百里，再出積石為黃河。其東北碩洛浣，南庫木浣，東阿不旦海，並入於沙。驛六：在城、羅布、破城、托和莽、阿拉罕、哈拉臺。回莊十一。額魯特部游牧地。

庫車直隸州：沖，繁。隸阿克蘇道。舊回城。漢，龜茲國。後漢建武中，滅於莎車，尋復立，屬匈奴。永元三年內屬。晉太康中，為焉耆所滅，尋復立。唐貞觀中，置龜茲都督府。顯慶三年，徙安西大都護治之。北宋時入貢。南宋屬西遼。元為別失八里西境。明永樂中，並入回部。順治、康熙間，準噶爾兼有其地。乾隆二十三年，討霍集占，伯克阿集以城降，改名庫車。庫譯言「此地」，車謂「眢井」也。二十四年，設辦事大臣。設都司，以阿奇木伯克理回務。光緒十年裁，置直隸州。北距省治二千三十里。廣六百十里，袤七百里。北極高四十一度三十七分。京師偏西三十三度三十二分。領縣一。汗騰格里山支脈綿亙北境。東北有迭拉爾達阪。西北：阿爾齊里克達阪、馬納克齊達阪、泰來買提達阪、阿拉阿奇達阪。西：托和拉旦達阪、千佛洞。北：蘇巴什銅廠。龍口河源出迭拉爾達阪，西南流，納塔裏克水、托克蘇拉水、卡拉淖水、朵托水，至隨魯莊，分為葉斯巴什河、烏恰薩伊河、密爾特彥河，合流而東，瀦為沙哈里克草湖。拉依蘇河出城北，分二支，均南流，一入輪臺，一入沙哈里克草湖。渭乾河自拜城東南流入，逕千佛洞，南流入沙雅。驛五：鳩茲、托和拉旦、托和奈、哈爾巴、阿爾巴特。大小回莊一百二十六。卡倫四。沙雅州南百八十里。唐，突厥施沙雁州。乾隆二十四年，設阿奇木伯克理回務。光緒十年裁。二十九年，以沙雅爾回城置縣。西北：哈電克套山。渭乾河自州南入，折東流，至薩牙巴克莊，為鄂根河，逕沙克理克，分支南流入塔裏木河。又東逕阿洽，分二支：一東南流，出境為渭乾南河，入新平；一東北流，出境為渭幹北河，入輪臺。塔裏木河自溫宿東南入，至可可覓，納渭乾河支流，至喀喇墩，東流入新平。西南：下和里海子。西：草湖浣。驛二：在城、亮噶爾。回莊六十四。卡倫三。

烏什直隸：要，沖，疲，難。隸阿克蘇道。副將駐。漢，溫宿國。後漢內附。北魏入龜茲。唐貞觀中平之，置溫肅州，隸安西都護府。南宋屬西遼。元為別失八里西境，封宗王阿只吉。明永樂中，其王西遷，地入回部。後並於準噶爾，名圖爾璊。乾隆二十年，阿奇木伯克霍集斯擒達瓦齊，以城內屬，改名烏什。以烏赤山得名。二十三年，設辦事大臣、參將。三十一年，築永寧城，移喀什噶爾參贊大臣、協辦大臣駐之，又設領隊大臣。四十四年，移領隊駐阿克蘇。五十二年，移參贊、協辦駐喀什噶爾，仍留辦事大臣。光緒九年裁，置直隸。東北距省治三千二十里。廣一千一百八十里，袤三百七十里。北極高四十一度六分。京師偏西三十八度二十七分。天山支脈綿亙境內。西南：烏魯山達阪。南：木其別什達阪、登魯古達阪、屯珠素山。東南：庫魯克達哈山。西北：上齊哈爾達阪。北：廓喀沙勒山、戈什山、哈克善山。東北：貢古魯達阪、珍旦達阪、英阿瓦達山。托什罕河二源，一自伽師東北入，納上齊哈爾達阪水，合東流，納希布勒孔蓋河、玉簪河，至烏什莊，別疊水南流注之。又東為畢底爾河、貢古魯及可可容二水合為柳樹泉，南流注之，東流入溫宿。驛二：烏赤、洋海。回莊二十八。布魯特二部游牧地：曰奇里克，曰胡什齊。卡倫十三。境北及西北均界俄。自喀依車奇哈達阪，至齊恰爾達阪，立牌博六。

疏勒府：沖，繁，疲。喀什噶爾道治所。烏魯木齊提督同駐。舊喀什噶爾道徠寧城。喀什譯言「各色」，噶爾為「磚房」。漢，疏勒國地。永平中，龜茲並之，尋復立。元魏太延二年內屬。隋末屬西突厥。唐置佉沙都督府。宋開寶二年，並於於闐。南宋屬西遼。元至元二十五年，置達魯花赤，屯田於此，隸阿母河省。明為哈實哈兒國。明末瑪木特玉布素自亞剌伯來。奉回教。乾隆間，準噶爾汗囚其曾孫瑪罕木於伊犁，並其二子波羅泥都、霍集占。二十年，平伊犁，瑪罕木已死，定北將軍班第釋波羅泥都囚，使歸喀什噶爾統其眾，留霍集占於軍。旋逃至葉爾羌，據城叛。二十四年，將軍富德克之，阿渾以喀什噶爾降，始內屬。設參贊大臣，總辦天山南路八城事務。以阿奇木伯克理回務。領隊大臣、協辦大臣各一。專理喀什噶爾、英吉沙爾事務。總兵一。二十七年，於沽漊巴海築徠寧城。舊回城西北二里。三十一年，移參贊、協辦駐烏什，改設辦事大臣。五十二年，復設參贊、協辦。道光七年，於哈喇哈依築新城，名曰恢武。光緒九年，裁參贊、協辦，置直隸州。二十九年升府，增伽師，又巴楚州同隸。尋割巴楚屬莎車。東北距省治四千五百里。廣一千六百餘里，袤七百餘里。北極高三十九度二十五分。京師偏西四十二度二十五分。領縣二。烏蘭烏蘇河自府東流入，逕城南，復東北流入伽師。罕愛里克河、雅璊雅爾河亦自府東流入，注岳普爾湖之東庫山河。下游別什幹渠，自英吉沙爾東北流入，分數小水入沙磧。驛三：系弦、雅璊雅爾、雅卜藏。漢屯八，大小回莊六。布魯特部游牧地。卡倫二。咸豐元年，俄約定為商埠。疏附沖，繁，疲。府西北二十四里。舊回莊。光緒九年，劃烏蘭烏蘇河上游十一莊置。西北：烏孜別里山，為怱嶺、天山之過脈，蔥嶺支峰。西南：喀喇特山、瑪爾幹山、喀卜喀山、額依爾阿特山。南：烏魯瓦特山、阿依阿奇山、勒泰烏巴什山，皆在烏蘭烏蘇河南，天山支峰。西北：薩瓦雅爾德山、西康山、克子圖山、庫斯渾山、東克依克山，皆在烏蘭烏蘇河北。烏蘭烏蘇河源出蔥嶺，東流，納業金水、瑪爾堪蘇河、阿依阿奇水、庫斯渾水，逕城西南，一支渠東流入府，一東流，圖蘇克塔什河合察克瑪克河北來注之，入伽師。雅璊雅爾河自蒲犁北流入，東北出，一支渠入府。驛一，在城。回莊九。布魯特五部游牧地：曰胡什齊，曰沖巴噶什，曰嶽瓦什，曰希布察克，曰奈曼。卡倫三十三。牌博自西南烏孜別里山豁，至東北帖列克山豁，凡二十二。伽師沖，繁，難。府東一百六十里。漢，疏勒國地。唐，佉沙城。乾隆二十四年，設阿奇木伯克理回務。光緒二十九年，以牌素巴特回莊置。天山支脈迤邐北境。北：郭克阿勒山、以格孜達阪、阿奇克山、依提約爾山。西北：依得朗山、倫郭斯山。東：蘇潭山。烏蘭烏蘇河自境及疏附分支東流入境，逕城北，喀什噶爾河南流注之。又東北為二支，瀦為草湖，溢出復合，流入巴楚。驛五：在城、英阿瓦特、龍口橋、雅素里克、玉代里克。大回莊五。卡倫八。牌博自西北黑皮恰克，至烏圖魯達阪，凡五。

莎車府：沖，繁，難。隸喀什噶爾道。副將駐。舊葉爾羌回城。葉爾譯言「地」，羌謂「寬廣」也。漢，莎車國地。後漢並於於闐，元和後內附。三國屬疏勒。北魏為渠沙國，後疏勒並之。隋、唐至宋皆屬於闐。南宋屬西遼。元曰雅兒看，以封宗王阿魯忽。明曰葉爾羌，國最強。順治十三年，哈密、吐魯番入貢，其表均葉爾羌阿布都剌汗署名。康熙三十五年，破準噶爾，其王來朝，尋為準噶爾所阻。乾隆二十年，始內屬。二十四年，平霍集占，舊伯克回民以城降。二十六年，設辦事大臣、協辦大臣、兼領隊事務各一，副將一。道光八年，改參贊大臣，尋復舊制。光緒八年平回亂。九年，裁辦事、領隊大臣。二十四年，築新城，設直隸州。二十八年，升府。東北距省治四千七十三里。廣一千三百里，袤一千二百里。北極高三十八度十九分。京師偏西四十度十分。領一，州一，縣二。昆侖山脈綿亙本境。西南：協坦耿山、鐵格山、海立雅山。澤勒普善河自蒲犁東北流入，納喇斯庫木河，東北入巴楚。雜布河自葉城東北流入，逕別什幹莊，東流入葉城。驛四：在城、科科熱瓦牙、合哎勒克、和色爾。回城巡司一。大回莊十七。布魯特部游牧地。卡倫六。蒲犁府西南八百里。舊色勒庫爾地。漢，蒲犁、西夜、烏秅、依耐諸國地。後漢，德若國。魏，滿犁、億若二國，並屬疏勒。北魏及唐，喝盤陀國。宋、元，於闐國。明屬葉爾羌。順治後，為布魯特西部。光緒二十八年置。蔥嶺北支綿亙北境。東北有鐵里達阪。西北：克則勒借克山。西南：烏魯克瓦提達阪。南：喀楚特山。賽里河出南，喀楚特河東北流注之，北流至申底南，折東流，名托布隆河，納湯吉塔爾河，又東流入府，注澤勒普善河。奇盤河自葉城西北流入，合喇斯庫木河，折東北入府，為澤勒普善河。雅璊雅爾河自俄國東流入，納木吉河，東北流，入疏附。西北：愛南湖、喀喇庫湖、白希庫湖、布倫庫爾湖、霍什干大庫湖。驛十一：在城、申底、奇哈爾、塔爾拜什、托魯布倫、七里拱、拜塔、布達克、巴海開子、阿普里克、托乎拉克。大回莊二十七。布魯特部及塔吉克族游牧地。卡倫十一。巴楚州沖，繁，疲。府東二百四十里。漢，尉頭國。三國及北魏屬龜茲。隋入疏勒。唐，蔚頭州。宋屬疏勒。元、明，別失八里地。乾隆中內屬，設阿奇木伯克理回務。道光十二年，築城，設糧員。光緒九年置瑪喇巴什直隸，設水利撫民通判。二十九年改置，治巴爾楚克，易今名。天山支脈蜿蜒北境。東：烏果洛可山、覺裡孔山。南：克拉甫山。西：沙格山。澤勒普善河自莎車東北流入，合老玉河，為葉爾羌河，折東北，入溫宿。烏蘭烏蘇河合喀什噶爾河，自伽師東流入，至古鷹州城，折東北，注葉爾羌河，入溫宿。聽雜布河自葉城東北流入，分數支渠。又有蘇沙湖、咸海、故海、小海子。驛八：七臺、察巴克、圖木舒克、車底庫勒、雅哈爾庫圖克、色瓦特、屈爾蓋、卡拉克沁。回莊八十六。卡倫二。葉城沖，疲，難。府東南二百里。舊哈哈里克。漢，莎車、子合國地。後魏，渠沙、悉居半、硃俱諸國地。唐，沮渠、硃俱波西地，入于闐。明，葉爾羌。乾隆中內附。光緒九年，以哈哈里克置。蔥嶺北支綿亙縣境。有奇盤山、密爾岱山。南：瑪爾胡魯克山。西南：八沙拉達阪。東：玉拔達阪。奇盤河源出八沙拉達阪，北流，福新河自皮山西北流注之，又西北入蒲犁。聽雜布河為福新河分支，北流逕城西，又東北流入巴楚。驛二：哈哈里克、上波斯坎。大回莊十一。卡倫七。皮山沖，疲，難。府東南四百十里。舊侂瑪回莊。漢，皮山國地。後漢入于闐，尋復立。三國，皮山。北魏，蒲山。北周、隋、唐屬於闐。乾隆間內屬。光緒二十八年，於蘇各莊置澤普縣，尋移治侂瑪，易今名。蔥嶺山脈綿亙境內。南：卡拉胡魯木山、素蓋提山、桑珠山。東南：普下山、陽阿里克山、杜瓦山。福新河出卡拉胡魯木山，西北流，逕達爾烏孜莊入葉城。哈拉哈什河自和闐西北流入，瀦為別里克奇草湖，復溢出，東北流入和闐。驛五：侂瑪、淖洛克、木吉、裝桂雅、怕爾漫。大回莊四十三。卡倫六。縣南卡拉胡魯木山與英分界，立牌博一。

和闐直隸州：疲，難。和闐譯言「黑臺」，回人謂漢人也。隸喀什噶爾道。舊額里齊回城。漢，於闐國。後漢建武時，並於莎車，尋復立。北魏至唐，皆通朝貢。貞觀中，置毗沙都督府。儀鳳中，陷吐蕃，尋自立。後晉、後漢及北宋，朝貢不絕。南宋後，屬西遼。遼亡，屬乃蠻。元太祖九年，曷思麥裏殺乃蠻主內附。十六年，術赤取玉龍傑赤等城，後並可失哈兒、雅兒看，即莎車為三城，以封阿魯忽。至元初，阿魯忽叛。十六年，以忽必來別速臺為都元帥，戍斡端城，二十六年罷。明永樂四年入貢。明末並於回部。康熙中，入準噶爾。乾隆二十年，準部平，始內屬。二十四年，設辦事大臣、協辦大臣各一。駐伊爾齊，轄回城六，隸於葉爾羌大臣。又設都司一。光緒九年裁，設直隸州。東北距省治四千九百六十三里。廣二千三百里，袤一千二百里。北極高三十七度。京師偏西三十五度五十二分。領縣二。南：札客安巴山。西南：哈喇科隴山、尼蟒依山、阿拉克達阪、庫布哈達阪。東南：察察嶺、乙根達阪。東：卡浪古達阪、烏魯達阪。玉瓏哈什河源出尼蟒依山，西北流，至而梗勒司莊，折東北，納泥沙諸水，至八柵為州境，與洛浦分界，又東北與哈拉哈什河會。哈拉哈什河亦出尼蟒依山，西流，納庫布哈達阪水，折西北入皮山，復東北流，逕州境入洛浦。驛二：托彌、雜瓦。回莊二十九。於闐繁，難。州東四百六十里。漢，捍彌、渠勒、精絕、戎盧、且末、小宛諸國地。後漢為拘彌。北魏附蠕蠕。隋屬突厥。唐初為毗沙都督府地。儀鳳中，陷吐蕃，長壽時，復立國，屬於闐。石晉置紺州。宋仍屬於闐。南宋屬西遼，後屬乃蠻。元，阿魯忽封地。明並於回部。康熙時，屬準噶爾。乾隆二十年內屬。二十四年，設阿奇木伯克理回務。光緒九年置。治哈拉哈什，尋徙治克里雅。昆侖綿亙縣境。東南：昆折克圖拉爾山。東：蘇拉瓦克山大金廠，卡巴山小金廠。東北：阿里屯塔格山。西南：克里雅山、喀喇布拉克山、皮介山、阿羌山。卡墻河出縣東，納烏蘇克蘇水，阿克塔克水、阿里雅拉克水，西流，又納覺可沙衣水，跳提勒水，北流，分數渠，東北入婼羌。伊爾里克淖爾在縣西南，納阿羌山、皮介山諸小水，北流入沙磧。驛二：罕蘭、渠勒。回莊五十九。洛浦繁，難。州東七十里。光緒二十八年，析和闐東境玉河以東、于闐西境一根闌幹以西置。東南：鐵蓋列克山。玉瓏哈什河自州東北流，至八柵入，北流至塔瓦克，合哈拉哈什河，名和闐河，入溫宿，注塔裏木河。驛一：白石。回莊四十一。

英吉沙爾直隸：沖，繁，難。隸喀什噶爾道。故回莊。漢，依耐國地。後漢並於莎車。魏至隋，疏勒國地。唐，硃俱波國地。宋並於於闐。元為可失哈兒地，以封宗王。明末瑪木特玉素來自亞剌伯，遂為回教阿渾所居。乾隆二十四年，平霍集占，始內屬，定今名，英吉譯言「新」，沙爾，「城」也。設總兵。三十一年，設領隊大臣，隸喀什噶爾。光緒九年裁，置直隸。東北距省治四千二百七十四里。廣二百六十里，袤一百五十五里。北極高三十八度四十九分。京師偏西四十一度五十分。蔥嶺支脈環繞境東、西、南三面。西南：齊齊克山、鐵里達阪、哈拉山、哈什克素山、黑甲克山。西：科可山。西北：清氣山、佳音山。東南：黑子爾山。東：阿依普山。罕依拉克水源出齊齊克山，東北流，逕鐵列山，為庫山河。分二支，一繞城東南，又分為特爾木齊克河，折東北入沙磧。一東北流，為圖木舒河，旁分二支，一經城西南，瀦為阿哈海，溢出東流入沙磧，一經城北黃壤沙地，注英乙泉水。其正支東北流，又分二支，一與英乙泉水合，入草地，瀦為小湖，一逕阿克托八柵，為別什幹渠，東北至疏勒入沙磧。塔思滾水發源哈什克素山，東北流，分三支，至阿依普山麓入沙磧。東南，黑子爾泉、且木倫泉，均東北流，合為鐵列克水，入沙磧。驛三：依耐、托和布拉臺、黑子爾。回莊六十八。布魯特沖巴噶什等十四部游牧地。


\end{pinyinscope}