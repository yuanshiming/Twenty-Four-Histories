\article{志十五}

\begin{pinyinscope}
災異一

傳曰：天有三辰，地有五行，五行之沴，地氣為之也。水不潤下，火不炎上，木不曲直，金不從革，土爰稼■，稼■不熟，是之謂失其性。五行之性本乎地，人附於地，人之五事，又應於地之五行，其洪範最初之義乎？明史五行志著其祥異，而削事應之附會，其言誠韙矣。今準明史之例，並折衷古義，以補前史之闕焉。

洪範曰：「水曰潤下。」水不潤下，則為咎徵。凡恆寒、恆陰、雪霜、冰雹、魚孽、蝗蝻、豕禍、龍蛇之孽、馬異、人痾、疾疫、鼓妖、隕石、水潦、水變、黑眚、黑祥皆屬之於水。

順治九年冬，武清大雪，人民凍餒；遵化州大雪，人畜多凍死。十年冬，保安大雪★月，人有凍死者；西寧大雪四十餘日，人多凍死。十一年冬，灤河大雪，凍死人畜無算。十三年冬，武強大雪四十日，凍死者相繼於塗；昌黎、灤州大雪五十餘日，人有陷雪死者。

康熙三年三月，晉州驟寒，人有凍死者；萊陽雨奇寒，花木多凍死。十二月朔，玉田、邢臺大寒，人有凍死者；解州、芮城大寒，益都、壽光、昌樂、安丘、諸城大寒，人多凍死；大冶大雪四十餘日，民多凍餒；萊州奇寒，樹凍折殆盡；石埭大雪連釂，深積數尺，至次年正月方消；南陵大雪深數尺，民多凍餒；茌平大雪，株木凍折。十一年三月，文水大雪嚴寒，人多凍死。冬，昌化大雪，平地深三尺。十五年十一月，咸陽大雪深數尺，樹裂井凍。十六年九月，臨淄大雪深數尺，樹木凍死；武鄉大雨雪，禾稼凍死；沙河大雪，平地深三尺，凍折樹木無算。二十二年十一月，巫山大雪，樹多凍死；太湖大雪嚴寒，人有凍死者。二十四年四月，定陶烈風寒雨，人有凍死者。二十七年，郝昌大雪，寒異常，江水凍合。二十八年冬，衢州大雪，寒異常。二十九年十一月，高淳大雪，樹多凍死；武進大寒，木枝凍死。十二月，廬江大寒，竹木多凍死；當塗大雪，橘橙凍死；阜陽大雪，江河凍，舟楫不通，三月始消；宜都大雪囗樹，飛鳥墜地死；竹谿大雪，平地四五尺，河水凍；三水大雪，樹俱枯；海陽大寒，凍斃人畜；揭陽大雪殺樹；澄海大雨雪，牛馬凍斃。三十年冬，房縣酷寒，人多凍死。四十二年春，房縣雨雪大寒。五十五年冬，高淳大雪盈丈。五十七年七月，通州大雪盈丈。十二月，太湖、潛山大雪深數尺。五十八年正月，嘉定嚴寒，太湖、潛山大雪四十餘日，大寒。

雍正五年冬，屯留大雪嚴寒，井凍。

乾隆五年正月，嵊縣大雨雪，奇寒；福山大寒。九年正月，曲沃大寒，井中有冰。十三年十二月，上海大寒雨雪。十六年三月，武強大雪，平地深尺許，人畜多凍死。二十二年正月，豐順雨雪大寒，人畜凍斃。二十四年冬，永年大寒。二十六年冬，福山大寒，樹多凍死；文登、榮成大雪寒甚；婁縣大寒，河冰塞路；臨朐大寒，井水凍；餘姚大寒，江水皆冰。五十七年六月，房縣大寒如冬。五十九年七月，湖州寒如冬。

嘉慶元年正月，青浦雨雪大寒，傷果植；灤州大寒井凍，花木多萎；永嘉大風寒甚，冰凍不解；湖州大雪，苦寒殺麥；義烏奇寒如冬；桐鄉大風雪寒。十二月，金華大雪，麥幾凍死。三年五月初五日，青浦大寒，廚★皆冰。十年十二月，棗陽大雪，結寒冰厚五尺。十九年秋，招遠、黃縣大寒，海凍百餘里，兩月始解。二十四年十二月，南樂大雪，平地深數尺，人畜多凍死。

道光十一年冬，元氏、南樂大雪，井凍，冰深四五尺。十一年十二月朔，撫寧大雪，平地深三尺，飛鳥多凍死。二十一年正月，登州府各屬大雪深數尺，人畜多凍死。冬，高淳大雪深五尺，人畜多凍死；黃川大雪深數尺，經兩月始消，民多凍餒；羅田大雪深丈餘，民多凍餒。

咸豐八年七月，大通大雪厚二尺，壓折樹枝，穀皆凍，秕不收。九年六月，青浦夜雪大寒；黃巖奇寒如冬，有衣裘者。十一年十二月，臨江府及貴溪大寒，樹多凍折；蒲圻大雪，平地深五六尺，凍斃人畜甚多，河水皆冰。

同治元年六月，崇陽大寒。冬，咸寧冰凍奇寒。四年正月十四日，三原大風雪，人多凍死；棗陽雨雪連旬，樹多凍死。十六日，鍾祥、鄖陽大雪；漢水冰，樹木牲畜多凍死。十二年十一月，三原大雪六十餘日，樹多凍死。

光緒二年五月，遂昌奇寒，人皆重棉。

順治四年三月，獻縣、肅寧昏霧，四晝晦。十四年十月二十八日，東陽大霧，竟日不散。十五年正月朔，潛江大霧，晝晦。

康熙元年三月初八日，臨榆昏霧竟日。十六年，清河陰霧四十餘日。二十年三月，桐鄉恆陰。二十二年三月，蕭縣重霧傷麥。三十年正月，江浦大霧蔽天。四十三年八月，慶雲昏霧障天。六十一年六月，濰縣濃霧如煙。

雍正二年十二月十五日，掖縣大霧。

乾隆元年十一月二十一日，海陽大霧。二十六年八月初四日，獨山州宿霧冥濛，近午始霽。三十三年二月十六日，梧州大霧。

嘉慶元年三月二十六日，宜城昏霧，晝晦。四年十二月朔，蓬萊大霧竟日，氣如硫磺。十五年正月，榮成大霧。

道光六年五月，肅州大霧。二十九年正月，雲夢晝晦六閱月，天氣陰霾。三十年正月朔，登州陰霧。

咸豐元年十二月除夕，泰安、通渭大霧。二年正月二十四日，陵川大霧，晝晦。

同治元年正月庚寅，青浦大霧，著草如棉，日午始散。二年正月二十四日，陵縣大霧，晝晦。三月十六日，涇州大霧，通渭、泰安大霧，至四日乃止。六年二月，日照大霧。

光緒十一年，邢臺大霧。

順治元年四月，棲霞隕霜殺麥。二年八月，垣曲隕霜。六年四月，莊浪隕霜殺麥。七年四月，靈臺隕霜殺麥。十五年四月，東昌隕霜殺麥。六月，高唐隕霜。十六年三月，榮河隕霜殺麥。十七年春穀雨後，岳陽霜屢降；萬全隕霜殺麥。

康熙二年四月二十三日，高苑隕霜殺麥。六月，雒南、商南隕霜三次。三年四月二十一日夜，清河風霜★作。二十三日，新城、鄒平、陽信、長清、章丘、德平隕霜殺麥。二十四日，益都、博興、高苑、寧津、東昌、慶雲、雞澤隕霜殺麥。十一年四月，樂安隕霜殺麥。五月，通州隕霜殺麥。七月，岢嵐州、吉州隕霜殺禾。十二年正月四日，壽光隕霜殺麥。十四年四月，平度、掖縣、萊陽、昌樂、安丘、館陶、濱州、蒲臺隕霜殺麥。五月，冠縣隕霜殺麥。十五年四月，武強隕霜殺麥。十七年春，碭山、潁上、銅山隕霜殺麥。十八年三月，無極隕霜殺麥。十九年四月，榆社隕霜殺菽。六月，沂州隕霜。八月，高州大雪。二十一年三月，太平隕霜殺麥。二十二年七月，靜樂隕霜殺禾。二十三年四月，儀徵、靜寧州隕霜殺麥。二十六年七月，西寧隕霜。二十七年三月，臨潼隕霜殺麥。七月，岳陽隕霜殺禾。二十九年三月，商州隕霜。四月，長治隕霜。三十年五月，長治隕霜。八月，武進隕霜殺稼。五月朔，平遠雨雪。六月，龍川隕霜殺禾。三十三年八月，懷來隕霜殺稼。三十四年七月，盂縣隕霜殺禾。八月十五日，嵐縣、永寧州、中★、絳縣、垣曲隕霜殺禾。三十五年八月，靜寧、介休、沁州、沁源、臨縣、陵川、和順、延安各處隕霜殺稼。三十六年七月，樂平、保德州隕霜殺禾。八月，岳陽隕霜殺禾；沁、涿霜災。九月，龍門大雪；西鄉隕霜殺稼。三十七年七月，陽高隕霜殺禾。四十四年三月，碭山、湖州大雪。六月，桐鄉、湖州大雪；狄道州隕霜殺禾。四十七年二月，鶴慶隕霜殺麥。四十八年七月，德州隕霜殺禾。五十年正月，潮陽隕霜。五十六年二月，涇陽隕霜殺麥。七月，通州大雪盈丈。五十九年七月，安定隕霜殺禾。八月，德州隕霜殺禾。六十年五月，臨朐隕霜殺麥。

雍正元年八月，懷安隕霜殺禾。二年八月，江浦隕霜殺稼。六年七月，甘泉隕霜殺禾。八年八月，沁州隕霜殺禾稼。九年八月，沁州復隕霜殺禾稼。

乾隆四年四月，通州隕霜殺麥。八年七月，無為大雪。八月初一日，東光隕霜殺禾。十年七月，廣陵隕霜殺禾。十二年六月丙子，蘇州雨雪，己卯、庚辰又微雪。十三年四月，同官隕霜殺麥。十六年四月，同官隕霜殺麥。九月，龍川隕霜殺禾。二十年七月，正寧隕霜殺禾。八月，葭州隕霜殺禾。二十七年七月，會寧、正寧隕霜殺禾。二十八年五月，和順隕霜殺稼。三十一年三月，高邑隕霜。五十一年五月，通渭隕霜殺麥。五十二年七月，宣平隕霜殺菽。五十五年三月，平度、鄒平、臨邑隕霜殺麥。四月，範縣隕霜殺麥。五十六年三月，壽光、安丘、諸城隕霜殺麥；平陰隕霜殺麥，數日後復發新苗。

嘉慶十年三月，東平、濟寧、莘縣隕霜殺麥。十三年四月，靖遠、樂清隕霜殺禾。十四年立夏前三日，江山雨雪。十九年八月，望都隕霜殺稼。二十二年八月，涿州、望都隕霜殺稼。二十五年八月，貴陽隕霜殺稼。

道光十二年四月，諸城隕霜殺麥。七月，望都、寧津隕霜殺禾。十五年四月，黃縣隕霜殺麥。十八年八月，元氏隕霜殺禾。十九年八月，狄道州隕霜殺禾。二十年七月，臨朐隕霜殺禾。二十二年四月初八，秦州隕霜殺麥。

咸豐九年二月，沁源隕霜殺麥。

同治九年二月，沁源隕霜殺麥。

光緒二年八月初八日，寧津、東光、臨榆隕霜殺禾。十八年四月，化平川隕霜。二十八年八月，莊浪隕霜殺禾。

順治元年，沙河大雨雹。二年三月，平樂雨雹，大如鵝卵。五月二十四日，武鄉雨雹，大如鵝卵；南雄雹，拔木。四月，文安大雨雹，傷麥。四年五月，岑溪雨雹，大如碗。五年二月，丘縣大雨雹。三月，海豐雨雹，小者如雞卵，損麥。閏三月三日，昆山雨雹，大如斗，破屋殺畜。六年六月，臨淄大雨雹；壽光大雨雹，平地深數尺，木葉盡脫。九月，定遠雨雹，傷麥。十月十五日，咸寧大雨雹，所過赤地。七年五月，應山大雨雹；信陽雨雹，傷麥。六月，武鄉雨雹，其形如刀。八年二月十六日，順德雨雹，大如斗，擊斃牛馬。五月，丘縣大雨雹；汾西雨雹，大者如拳，小者如卵，牛畜皆傷，麥無遺莖。七月，黎城雨雹，大如鵝卵。九年四月二十三日，潞安雨雹，大如雞卵，屋瓦俱碎；長治雨雹，大如雞卵。五月十六日，臨縣雨雹，大如雞卵，積地尺許；嵐縣大雨雹，傷禾；膠州雨雹，大如雞卵。六月，臨縣雨雹，陽曲雨雹，大如鵝卵。十年四月四日，貴池雨雹，大如碗，屋瓦皆碎；武寧雨雹如石，殺鳥獸；崇陽雨雹，人畜樹木多傷。五月，海寧雨雹，大如雞卵，屋無存瓦，樹無存枝；涇陽雨雹，大如拳；永壽雨雹，大如拳，小如卵，積地五寸，二日始消，大傷禾稼。十月十日，袁州雨雹，大如栲栳者甚多，有一雹形如杵，長可一丈一尺有奇。十一年二月十五，蒼梧大雨雹。三月，松滋大雨雹。五月，長樂雨雹；漢陽雨雹，大如雞卵，平地深一尺。六月，雒南大雨雹，積地尺許，人不能行。十四年六月初三，猗氏大雨雹；霸、薊等七州，寶坻等二十一縣雨雹。十五年三月，寧波大雨雹，擊斃牛羊，桑葉盡折；鎮海大雨雹。閏三月朔，上虞、龍門大雨雹，★忽高尺許，或如拳，有巨如石臼，至不能舉，人畜多擊死。十六年閏三月初四，順德大雨雹。四月，蕭縣大雨雹，殺麥。六月，清澗雨雹，大如鵝卵。八月，膠州雨雹，傷稼。九月，新河雨雹，傷數十人，至三月始消。十七年四月壬寅，清河雨雹，大如斗。十一月，鶴山雨雹，大如雞卵。十八年正月二十七日，順德大雨雹，傷人畜；揭陽雨雹，大如拳，屋瓦皆碎。三月初六，萍鄉雨雹，其狀或方或圓，或如★，屋瓦皆碎。八月，懷安雨雹，大如雞卵，厚盈尺。冬，清澗雨雹，大如鵝卵，有徑尺者，積數尺。

康熙元年三月二十一，海寧大雨雹；河間雨雹，大如斗。五月，懷安大雨雹，人畜有傷；龍門大雨雹；榆社大雨雹，人畜多傷。二年正月二十八，望江雨雹。二月，安陸雨雹。三月朔，襄陽雨雹。四月十六日，鎮洋大雨雹。六年六月，香河雨雹，大如碗，平地深數尺，田禾盡傷，屋瓦皆碎，遠近數十里。八月，保安州大雨雹，傷人畜；宣化大雨雹，傷禾；懷來大雨雹，傷人畜。七年五月，新安雨雹，大如甑，屋舍禾稼盡傷。十二年三月，行唐大雨雹。七月，盧龍雨雹，大如斗。十七年三月，連山雨雹，大如拳，擊死牛畜。十八年正月，惠州雨雹，大如拳。十九年七月，陽曲雨雹，大如雞卵，有大如磑碾者，擊死人畜甚多。二十六年四月，平湖雨雹，大如升，小如拳。六月二十四日，文縣雨雹，大如雞卵，割之，內有小魚、松苔。三十三年二月，開平大雨雹。五月，汶上雨雹，大者徑尺，擊死數人。三十四年三月，江夏雨雹，大如豆，中有黑水。三十六年閏三月，黃安大雨雹。四月，湖州大雨雹，三十七年正月十六，靈川雨雹，大如雞卵；安南雨雹，大如拳，麥無收。三十九年七月，元氏大雨雹。四十年二月，鶴慶大雨雹。四十二年三月，桐鄉大雨雹，損菜菽；湖州大雨雹；龍門大雨雹，或如拳、如臂、如首，或長或短，或方或圓，積深二三尺，壞民居無算，虎豹雉兔斃者甚多；崖州大雨雹，如霜，著樹皆萎；蒲縣雨雹。四十三年六月，翁源大雨雹；蒲縣雨雹，傷禾。七月，定襄雨雹，傷禾。四十四年三月，桐鄉大雨雹；湖州大雨雹。八月，密雲雨雹，傷禾。四十六年二月，湖州雨雹。三月初四日，陵川雨雹；瓊州雨雹，大如拳。六月，東明大雨雹，麥盡傷。四十八年二月初六日，荔浦雨雹，大如鵝卵，積地尺許。夏，大埔雨雹，白如繭，積地數尺；江浦、來安雨雹。五月十六日，雞澤大雨雹，傷人百餘。秋，代州雨雹。五十一年五月，解州雨雹；沁源雨雹，大如雞卵。七月，黃岡雨雹，擊斃人畜。五十二年三月二十七日，全州大雨雹，屋瓦皆飛。五十三年五月，固安西雨雹。七月朔，平大街雨雹，傷禾。五十四年三月，江浦雨雹，大如升，傷麥。五十五年夏，新樂雨雹，大如碗；浮山雨雹，大如雞卵，田禾盡傷；崇陽雨雹。五十七年三月，龍川雨雹，大如斗，壞民舍，牛馬擊斃無算。五十九年六月，雞澤雨雹，大如雞卵，傷禾。六十年三月，連平雨雹，毀民舍；鎮安、慈谿、上虞、餘姚雨雹，小者如碗，大者如斗。七月，柏鄉大雨雹，如雞卵，傷禾。六十一年四月，平定、樂平冰雹。五月，安丘大雨雹。十一月初十日，香山雨雹。十二月，贛州雨雹，大如雞卵，傷牲畜。

雍正元年正月，鶴慶大雨雹。三月，融縣雨雹。二年五月，福山雨雹，大如雞卵。八月，秦州雨雹，擊斃牛馬鳥雀無算；東安雨雹，傷稼。三年正月，定州大雨雹。三月，昆山大雨雹。夏，長寧雨雹，大如雞卵，傷鳥獸甚多。四年正月，甘泉雨雹，大者如斗，小者如升，屋舍盡毀。三月，吳川雨雹。五月，舒城雨雹，大如斗。六年五月，商南大雨雹，損屋舍。七年四月，惠來大雨雹，如雞卵，傷禾。高平、岑溪雨雹，樹皆折。七月，靜寧州雨雹，大如碗。八年六月，安遠大雨雹，擊斃禽畜甚多。八月，海寧、沁州大雨雹，毀屋舍。十年二月，連州大雨雹，損麥。八月，白水雨雹。九月，湖州、桐鄉大雨雹。十一年三月，海寧雨雹；桐鄉雨雹，傷麥。八月，陽信雨雹，大如雞卵，深三尺餘，田禾盡損。冬，嘉興雨雹，傷麥。十二年三月，無為大雨雹；鶴慶大雨雹；蒲圻大雨雹。四月，湖州雨雹，損麥。

乾隆元年二月，廣州大雨雹。三月，榮經冰；方山大雨雹。五月十七日，青城雨雹，大如胡桃。六月，鄖西雨雹，鳥獸多擊死。七月二十五日，南和大雨雹；平鄉大雨雹，毀房廬，傷田禾；懷安雨雹，傷禾。九月，長子大雨雹，片片著禾如刈。十一月，京山雨雹。三年正月十四日，武寧雨雹，大者重四五斤。四月，白水大雨雹，傷麥。四年三月，北流雨雹；富平、臨清雨雹，傷禾。四月丙戌，蘇州大雨雹，損麥；昆山大雨雹，損麥。五年六月，絳縣雨雹，傷禾。六年秋，廣靈雨雹，傷稼。七年三月，畢節雨雹，大如雞卵。四月，涿州雨雹，大如雞卵。八年四月初五日，安州雨雹，大如雞卵，深三尺。初九日，昆山大雨雹，損麥。閏四月，高邑大雨雹。七月，高苑大雨雹，傷麥。十年五月，涿州雨雹。初八日，青城雨雹，大如酒杯。六月丁未，同官雨雹，大如彈；戊午，又雨雹，壞廬舍無算。八月，慶陽大雨雹，傷禾。十一年三月，禮縣大雨雹。四月，金鄉、魚臺、莒州雨雹，大如雞卵，傷麥。五月，曲沃雨雹，大如車輪。十二年六月十一日，高平、文鎮大雨雹，傷稼。七月二十五日，安化雨雹，傷禾。十三年正月初二日，鶴慶、信宜、象州、恩縣、遂安雨雹，大如斗，傷麥。四月初四日，上海雨雹，傷麥豆；昆山大雨冰雹，擊死人畜無算。五月十一日，泰州、通州大雨雹，壞屋。十三日，滕縣大雨雹，大如臼，民舍損壞無算。六月，樂平雨雹，傷稼。秋，懷來、懷安、西寧、蔚州、保安雨雹成災。十二月，忠州、西鄉大雨雹，傷禾。十四年二月初七日，忠州雨雹。四日，太平雨雹。六月朔，高邑大風雹。十月，樂平、稷山雨雹，傷禾。十一月，正定府屬雨雹，傷稼。十五年五月，彭澤大雨雹，重三十餘斤。五月初四日，宜昌大雨雹。六月十五日，膠州、濱州大雨雹，傷人畜禾稼。八月戊子，白水雨雹，傷稼。九月，鄖縣、房縣大雨雹，傷人畜。十二月，信豐大雨雹。十六年三月，榮成大雨雹。十八年四月二日，定番州大雨雹，壞民舍百餘間。二十年三月，黃岡雨雹，長三十餘里，大者徑尺。四月初三，玉屏大雨雹，壞屋。五月十七日，高平大雨雹，人有擊斃者。二十一年六月，潮陽大雨雹，周遭二十餘里，禾稼多傷。二十二年八月，即墨大雨雹，深尺許。二十三年三月，龍川大雨雹；東湖雨雹，大如卵，積盈尺者十餘里。四月二十九日，永平大雨雹，形如★，人有擊斃者。五月，中部雨雹，大如卵，厚尺許；莊浪、環縣大雨雹。六月十六，長子大雨雹，十一日方止。二十三年三月，宜昌雨雹，大如卵，積地盈尺。四月，陵川雨雹，大如雞卵，深盈尺。十一月，武寧大雨雹，重五六斤。二十八年十月，羅田雨雹。二十九年二月，慶元大雨雹。三十年三月，臨邑大雨雹，鳥獸死者相枕藉。六月二十四日，樂平雨雹，傷稼。三十一年五月，鄞縣冰雹。三十二年五月，邢臺大雨雹，深尺許。三十三年四月，莒州大雨雹。三十五年五月二十三，東平大雨雹。三十九年二月，樂平雨雹，傷麥。五月，黃縣大雨雹，厚積數寸。四十年三月十七日，屏山大雨雹。四十二年六月二日，壽陽雨雹，深者四尺，淺者二尺，月餘方消。四十三年五月，房縣雨雹，或方或圓，或如磚，傷人畜無算；合肥大雨雹。四十四年四月，平度大雨雹。五月，黃縣雨雹，傷麥。四十七年四月戊子，寶雞雨雹，傷麥。五月，文登大雨雹，傷禾。五十年二月二十三，瀘溪雨雹。三月，潛江雨雹。五十四年五月初四，洛川大雨雹。五十五年二月，荊州大風雹。四月初六，青浦雨雹，大如拳，擊死一牛。八月，江陵大雨雹。五十六年二月，永安州大雨雹。十月初八日，東光大雨雹。五十七年五月三日，泰州大雨雹；莒州雨雹，大如鵝卵，厚三尺，傷禾稼；禹城、陵縣、壽光大雨雹。七月，黃縣大雨雹，傷禾。五十八年三月，武寧雨雹，壞民舍。五十九年四月，黃州雨雹，大如★，人畜多擊斃。十二日，江山大雨雹。

嘉慶元年正月，平谷大雨雹，形如雞卵。四月，邢臺雨雹，大者如斗。二年六月，中部雨雹，大如卵，小如杏，傷人畜；枝江雨雹，大如雞卵，鳥獸擊傷。十二月，雲和冰雹，大如斗，屋瓦皆碎。三年四月，宜城雨雹，大如雞卵。四年四月，襄陽大雨雹。五年四月，白河縣雨雹，大如雞卵，深尺餘。五月，滕縣雨雹，大如碌碡。七月，延安大雨雹，屋瓦皆碎，秋禾無存。六年五月，博興大雨雹，壞官民舍。十年八月，中部雨雹，大如卵，積地五寸。十一年，灤州大雨雹，平地積尺許。十二年二月，貴陽雨雹，大如馬碲。四月，沂水大雨雹，如杯者盈尺，有大如碌碡者。八月，武強大雨雹，有如鵝卵者，屋瓦皆碎，禾葉盡脫；邢臺雨雹。十三年春，武強大雨雹。十四年四月，薊州雨雹，傷麥；襄陽大雨雹；荊門州大雨雹。六月，南樂雨雹，大如雞卵。十五年三月，宜都雨雹，傷麥。八月，章丘雨雹；東光雨雹。十六年三月，枝江大雨雹。十七年三月，宜都雨雹，禾盡傷。秋，博野雨雹，成災。二十一年四月，棲霞雨雹，傷麥；定遠大雨雹，鳥獸多斃。二十二年五月，滕縣雨雹，平地深半尺，禾黍盡傷。二十三年五月，蘇州大雨雹；湖州大雨雹。

道光四年五月，日照大雨雹，傷禾。十月，曲陽大雨雹盈尺。五年四月八日，羅田雨雹，損麥豆無數；蘇州雨雹。五月，皋蘭大雨雹。八月初九，復雨雹。六年四月十七，雲夢雨雹，大如拳。七年十二月，宣平雨雹，折樹碎瓦。十三年五月癸未，臨朐雨雹，大如馬首。秋，博野等十三州縣雨雹。十月二十四日，宜城雨雹。十四年四月三日，三原雨雹，傷禾。初六，諸城雨雹，傷麥。十六年二月十六日，湖州大雨雹。四月二日，光化大雨雹。十七年七月十三日戊子，平谷大雨雹，如雞卵，秋禾盡平，屋瓦皆碎。十八年五月，通渭大雨雹。七月十八日丁巳，灤州雨雹，大如卵，秋禾盡損。十九年三月，元氏雨雹，厚尺許。二十年四月，黃安大雨雹，傷稼。七月二十六日，隨州大雨雹，傷稼。二十一年八月，陵縣大雨雹。九月又雨雹。二十三年五月二十二日，孝義大雨雹，狀如磚，有重數十斤者，人畜觸之即斃。七月十二日，雲和雨雹，大如斗，屋瓦皆碎，損傷人畜甚多。二十五日，安定雨雹，大如雞卵，山巔有徑尺者，數日不化。二十六日，隨州大雨雹，禾稼多傷。二十五年正月，崇陽大雨雹。四月，安丘大雨雹，損麥，三日不消。二十七年春，龍川大雨雹。夏，黃巖大雨雹。二十九年四月，應山雨雹，大如拳，鳥雀多擊死。六月，興山大雨雹，傷稼。七月，西寧大雨雹。三十年三月，黃岡雨雹，大如瓜，小如彈丸，壞稼傷人。

咸豐元年三月甲子，大雨雹，傷人畜，壞屋宇；懷來大雨雹。五月丙午，東光大雨雹，屋瓦皆毀，傷人畜。三年三月，崇仁雨雹，大者如★，小者如拳，屋瓦盡毀。四年四月，黃安雨雹，重十餘斤，損麥。九年七月，黃岡雨雹，大如卵。十年七月，羅田大雨雹，傷禾無數；麻城雨雹，大如雞卵，擊斃牛馬；黃安大雨雹，樹俱折。十一年十一月，麻城、羅田、宜都雨雹，大如雞卵，傷禾稼，損屋舍。

同治元年六月，東湖大雨雹，擊斃牛馬無算。六月，狄道州雨雹，大如雞卵，禾蔬盡傷。二年五月，元氏雨雹，大如拳，禾稼盡傷，田廬俱損。六月，孝感雨雹，大如雞卵。四年正月十三日，日照大雨雹，傷禽獸；武昌、黃囗、宜都雨雹，大如雞卵。二月，青田大雨雹，損麥。四月，均州雨雹，大如雞卵，破屋折樹。五月，房縣大雨雹，數百里禾稼盡傷。五年正月，均州大雨雹，積地深數尺。四月，隨州、江陵大雨雹，損麥。五月，通渭、泰安大雨雹，傷牛馬。六年七月，懷來、青縣大雨雹，秋禾損。九月十六日，高淳雨雹，大如拳，損屋舍。七年三月十八日，黃安、江夏大雨雹，鳥獸多擊死。八年五月十一日，肥城雨雹，平地深尺許，大如鵝卵。八月十三日，灤州大雨雹，闊十五里。九月，泰安大雨雹。九年三月十四日，潛江雨雹，大如雞卵。五月二十三日，階州大雷電，雨雹如注。十年二月，青田大雨雹。四月，上饒大雨雹。五月二十二日，階州、白馬關大雨雹，平地水深數尺，淹斃二百餘人。十一年二月，新城大雨雹。三月十一日，嘉興大雨雹；柏鄉大雨雹，重者十七斤；湖州大雨雹；景寧雨雹，大如★；青田尤甚。十三年三月，黃岡雨雹，大如升，數十里麥盡損。四月乙未，青浦雨雹，有重至十餘斤者。

光緒元年四月二十二日，邢臺雨雹，大如核桃，積地二寸許。二年四月，惠民大雨雹，鳥雀多擊死。三年四月十五日，沔縣雨雹，大如雞卵。六年夏，均州雨雹，大如雞卵。八年四月十一日，均州雨雹，大如鵝卵，袤百餘里，廣十餘里；二十五日，復雨雹，災尤重。八月，皋蘭雨雹，大如雞卵。九年七月初四日，山丹雨雹，大如雞卵。九月初二日，孝義雨雹，大如雞卵。十年五月二十五日，興山大雨雹，傷稼。八月，灤州大雨雹。十二年五月二十日，莊浪大雨雹，無極大雨雹。十四年六月十三日，新樂大雨雹，三十村禾盡損。十五年五月，化平川雨雹如蛙形，傷禾稼。十九年五月，狄道州雨雹，大如碗。二十二年九月，南樂大冰雹。二十四年四月二十四日，涇州雨雹，大如雞卵。五月，河州大風雨雹，平地水深三尺。二十五年五月初五日，海城雨雹，大如雞卵，擊死牛羊一千有餘。二十六年八月，南樂大雷雨雹。三十年七月，山丹大雨雹，傷禾。三十一年七月二十四日，洮州雨雹，大如雞卵，傷禾。

順治二年正月初一日，上元大雪雷雨。三年五月初一日，齊河雷火焚孔子廟；夏，陽城大雷，人有震死者。十二月初二日，吳川雷鳴，岑溪大雷雨。五年十月，揭陽大雷雨霹靂。六年正月十一日，潞安雨雪雷電。五月初九日，石門大雷雨；安丘雷擊二人。十一月二十五日，鎮洋大雷電。七年正月二十七日，震澤大雷電。八月，河源雷震大成殿。冬至後二日，解州雷鳴。十二月除夕，上元大雪雷電。九月，涇陽雷震，十月朔，雷；江陰雷；蕭縣雷。十二月二十八日，膠州雷。除夕，昆山雷，臨邑雷震。九年正月朔，黃陂震雷大雪，蘄水震雷大雪，應山大雷電。二月二十六日，石門雷震死三人。十月十五日，杭州大雷電。十六日，揭陽雷大震。十一月十四日，上海大雷，凡震三次；青浦雷。十二年九月，震澤雷電大雨。十月二十五日，香山雷鳴；二十七、二十八日，復鳴。十二月十三日，遂安雷震柏山庵。十三年二月二十九日，鍾祥震雷。十月，安丘雷震大雨。十四年正月十四日，遼州雷電大震。十一月十一日，永安州大雷電。十八日，杭州大雷電，銅陵雷。三十日，咸寧大雪雷電。十五年十一月，咸陽大雪雷鳴。十六年十二月，高淳大雷。十七年十一月，鶴山大雨雷電。十八年正月十七日，陽信、海豐大雷。

康熙元年二月，鶴慶雷鳴。三年正月，通州迅雷達旦，望江雷擊南城樓。五年十二月，封州雷鳴。六年正月，南樂迅雷。十二月，開平大雷雨，鳳凰洲雷鳴，揭陽雷，澄海雷鳴，欽州雷電。七年八月，平遠州雷擊右營守備署。八年二月十四夜，思州雷火起大成殿北角。十一月，西充大雷電。十二月，黃巖大雷。九年正月，烏城大雷電。十二月，蘇州雷電。七月，東陽大風雨雷電。十二年正月初六日，富陽大雷電。十月十四日，貴州雷，東流大雨。十月，婺源雷震儒學櫺星。十二月，雷震孔子廟戟門。十三年正月，蘇州雷，青浦雷，嘉定震雷自四鼓達旦。十二月除夕，桐鄉雷電交作。十六年正月初一日，湖州雷震大雪。十七年正月，巢縣雷。十八年正月朔，蘇州震雷，沛縣雷。十九年正月朔，蘇州雷。二十年正月，宿州雷雨雹。二十一年正月，宿松雷電。二十二年正月，解州雷電，石門雷電。二十三年正月，丹陽雷電雨雪，含山大雷電，兗州雷震。二十四年正月十七日，巢縣雷。二十五年十一月，信宜雷鳴。二十八年正月，沛縣雷電。十一月初九日，義烏大雷電。十二月十六日，巢縣大雷。三十一年正月，武進雷電。三十三年正月初十日，巢縣雷。十二日，瓊州雷鳴。十四夜半，萊縣大雷電。十二月，青浦雷電大雨。三十四年正月初一日，瓊州雷。三十六年正月初一日，昆山雷，青浦雷。三十七年十二月除夕，開平雷鳴。三十八年十二月初三日，吳川雷大震，次日又震。三十九年正月，解州雷。四十二年十二月，湖州雷。四十三年正月二十日，蘇州雷鳴。十一月二十八日，欽州雷鳴，揭陽雷鳴。十二月，澄陽雷鳴，普宣雷鳴。四十五年正月，巢縣大雷。四十九年正月初七日，香山雷鳴。十一月二十一日，景寧雷鳴。五十年十一月，大埔雷。十二月，陽春雷鳴。除夕，平樂雷電霹靂，驟雨達旦。五十三年十二月，涇州大雷電，福山大雷雹，湖州雷鳴。五十四年正月朔，大埔雷鳴。十一月，阜陽雷鳴。五十五年十月，通州雷。十一月，銅陵雷震。五十六年正月，湖州雷。十月二十五日，香山雷鳴。五十九年七月，南籠大雷雨。九月，通渭縣暴雷，震死一人。六十年十一月，潮陽雷鳴，岑溪雷鳴。六十一年十一月，順德大雷，廣寧雷電。十二月，欽州雷電大作，風雨暴至，吹塌城垣二十餘丈；陽春大雷雨，揭陽雷鳴，澄海雷鳴。

雍正十二年二月初八日，蒲圻大雷電。十月，揭陽雷鳴。

乾隆元年三月，邢臺雷震府學奎星樓，海陽震雷霹靂。二年十一月，贛縣大雷電。十二月二十五日，普寧雷鳴。九年二月十一日，昆山雷擊馬鞍山浮圖末級。十月十五日，岐山雷電風雨。十年四月十五日，橫州雷擊大成殿西柱。十二年四月二十五日，順潭村狂風迅雷大作，樹木盡拔，倒屋二千餘間，壓斃三十餘人。十月朔，膠州雷。十三年十二月初八日，上海大雷。十四年十二月，信豐大雷電雨雹，畢節大雷電。十六年十月，平度、海鹽震雷。十七年五月十一日，長子大風雷。十一月二十七日，揭陽雷鳴。十八年十二月，宜都大風雨雷電。二十年正月，贛榆大雷電雨雪。二十二年除夕，龍川雷鳴。二十四年十一月十一日，荊門州大雷。二十八年十月初四日，武進大雨雷電。三十五年十二月，嘉善雷電。三十六年十二月戊寅，蘇州大雷電，湖州雷電。三十九年十月，陽湖大雷。四十年十一月初六日，房縣大雷電。四十六年十二月十二日，桐鄉雷電。五十五年十二月二十四日，黃巖大雷雨，蘇州大雷電。除夕，雲夢大雪大雷。五十七年十二月乙巳，南陵雷電交作。五十九年十二月，江山大雷電。

嘉慶六年正月，陽湖雷。七年正月十七日，東光雷電。十年十一月，滕縣大雪聞雷。十九年十二月，滕縣雨雪聞雷。二十年二月，湖州雷電大雪。二十三年二月，金華雷電。

道光三年正月十四日，湖州雷。二月十五日，監利大雷。五年冬至後一日，章丘雷。七年十二月，湖州大雷雪。十二月，崇陽大雨雷電。十二年十二月，麗水雷電大雪。十三年十二月，宜城雷電雨雹。十八年十月，太平大雷。十一月二十九日，雲夢大雷。十二月除夕，湖州大雷電；青浦大雷電；隨州大雷。十九年正月，湖州大雷，棗陽雷鳴，雲夢雷鳴。十二月，文登大雷。除夕，靖遠雷電大雨。二十年正月十六日，武定大雷震。二十一年正月三十日，定遠雨雪雷鳴。二十二年冬至夜，滕縣雷鳴。二十三年十月，應城雷電。二十四年十月，崇陽雷。十二月，鄱陽大雨雷電，麗水雷電，即墨雷電。二十五年正月，崇陽大雷電。七月，榆林雷震。二十六年五月二十五日，滕縣雷火焚城南樓，貴陽雷。二十七年冬，武昌雷震，黃岡大雷。二十九年六月，武昌雷震。

咸豐二年八月，崇陽雷鳴。四年正月十三日，平鄉雨雪雷鳴。十月初六日，應山雷。八年十一月二十三日，南安雷震。十一年十月初一日，東光雷電。十一月十二日夜，宜都大雷。

同治元年冬，方山雷震北峰塔。二年正月初十日，定遠雷鳴。三年正月，青浦雷。四年正月十三日，平鄉雨雪雷鳴，震教堂；東光大雨雪雷電；永嘉大雷電；太平雪中聞雷；武昌震雷；黃岡震雷；隨州雷電；麻城震雷；棗陽大雨迅雷；陵縣大雷電；日照大雷電；房縣雷；曹縣大雷電；菏澤大雷電。五年正月初八日，均州雷電，鄖縣大雷電，房縣雷。十四日，孝義大雪雷電。十一年十一月，臨榆大雨雷震。

光緒元年八月甲戌，青浦雷震南門塔。五年十一月十五日，京山大雷雨，安陸大雷電；夜，蘄水雷電四次。八年八月二十八日，玉田大雷，自二更徹夜。十一年十月二十日，東光聞雷。十二年十一月二十八九兩夜，德安大雷。十三年正月，德安大雷而雨。

順治八年二月，柴胡塞出大魚，長十丈餘，形似海★。

康熙元年正月朔，臺州見二巨魚★於江內，三日，其一死，肉重四百餘斤。三年三月，萊陽羊圈口潮上巨魚，長六丈餘，聲如雷，旋死。五年三月三日，綏德州天雨魚。十一年，海康鯨魚入港，長五丈，闊二丈，以千人拽之岸。十五年十二月，海鹽有大魚，長十丈餘，形如車輪，頭似馬首。二十一年六月，綦江縣雨魚。二十二年四月，海寧海濱有魚長二十餘丈，無鱗，有白毛，土人呼之為海象。二十六年四月，文縣雨魚。三十四年七月，嘉定有二巨魚★於海，聲如雷，其一死者虎首人身，長丈餘，腥聞數里。四十二年八月，青浦龍安橋下有二大魚上游，形如船，旁有小魚無數。四十七年二月初，臺州有巨魚至中津橋，向人朝拜，十二日隨潮而逝。

乾隆五年，黃縣海出大魚六丈，其骨專車四。十三年，涪州彈子溪巨魚見，長約丈餘，相傳歲歉則上，是歲果大荒。二十六年三月二十三日，平湖海濱來一大魚，其聲如牛，長六丈七尺，徑一丈四尺。

咸豐四年五月，黃巖有巨魚數十入內港，色黃如牛，大者重五六斤。六年六月，平湖金門山一魚死海濱，取得一齒，形如★，重十三斤。十一年，平湖鯉魚數十頭從空飛過。

順治三年七月，延安蝗；安定蝗；欒城蝗，蔽天而來；元氏蝗，初蝗未來時，先有大鳥類鶴，蔽空而來，各吐蝗數升；渾源州蝗。九月，洪洞蝗，宣鄉蝗。四年三月，元氏、無極、邢臺、內丘、保定蝗。六月，益都、定陶旱蝗，介休蝗，山陽、商州雹蝗。七月，太谷、祁縣、徐溝、岢嵐蝗；靜樂飛蝗蔽天，食禾殆盡；定襄蝗，墜地尺許；吉州、武鄉、陵州、遼州、大同蝗；廣靈、潞安蝗；長治飛蝗蔽天，集樹折枝；靈石飛蝗蔽天，殺稼殆盡。八月，寶雞蝗，延安蝗，榆林蝗，涇州、莊浪等處蝗。九月，交河蝗，落地積尺許。五年五月，衡水蝗。六年三月，陽曲蝗，盂縣蝗。五月，陽信蝗，害稼。六月，德州、堂邑、博興蝗。七年七月，太平、岢嵐蝗，介休、寧鄉蝗。十年十一月，文安、府穀蝗。十三年正月，徐海蝗。三月，玉田大旱蝗。五月，定陶大旱蝗。七月，昌平、密雲、新樂、臨榆蝗，灤河蝗，東平蝗。冬，昌黎大雨蝗。十五年三月，邢臺、交河、清河大旱蝗，害稼。

康熙四年四月，東平、真定、日照大旱蝗。五年五月，蕭縣蝗；任縣飛蝗自東來蔽日，傷禾；日照、江浦大旱蝗。六年六月，杭州大旱蝗；靈壽、高邑大旱，蝗，害稼。八月，東明、灤州、靈壽蝗。八年八月，海寧飛蝗蔽天而至，食稼殆盡。九年七月，陽囗大旱蝗，食稼殆盡。麗水、桐鄉、江山、常山大旱蝗。六月，寧海、天臺、仙居大旱蝗，定陶大旱蝗，虹縣、鳳陽、巢縣、合肥、溧水大旱蝗。七月，全椒、含山、六安州、吳山大旱蝗，濟南府屬旱蝗害稼，麗水蝗，桐鄉、海鹽、淳安大旱蝗，元城、龍門、武邑蝗。十一年二月，武定、陽信蝗害稼。三月，獻縣、交河蝗。五月，平度、益都飛蝗蔽天，行唐、南宮、冀州蝗。六月，長治、鄒縣、邢臺、東安、文安、廣平蝗。定州、東平、南樂蝗。七月，黎城、芮城蝗，昌邑蝗飛蔽天，莘縣、臨清、解州、冠縣、沂水、日照、定陶、菏澤蝗。十六年三月，來安蝗，三河、內丘蝗。十八年正月，蘇州飛蝗蔽天。夏，全椒蝗。七月，寧津、撫寧、五河、含山蝗。二十一年，信陽、莒州蝗。二十三年四月，東安蝗，永年蝗。二十五年春，章丘、德平蝗。六月，平定、無極、饒陽、井陘蝗。二十六年，東明、★城蝗。二十九年五月，臨邑、東昌、章丘蝗。七月，平陸、武清蝗。三十年五月，登州府屬蝗。六月，浮山、翼城、岳陽蝗，萬泉飛蝗蔽天，沁州、高平落地積五寸，乾州飛蝗蔽天，寧津、鄒平、蒲臺、莒州飛蝗蔽天。七月，昌邑、濰縣、真定、盧龍、平度、曲沃、臨汾、襄陽蝗，平陽、猗氏、安邑、河津、蒲縣、稷山、絳縣、垣曲、中部、寧鄉、撫寧等縣蝗。三十一年春，洪洞、臨汾、襄陵、河津，夏，浮山蝗。三十三年五月，高苑、樂囗、寧陽蝗。三十六年，文安、元氏蝗。三十八年，遵化州、晉州、盧龍、撫寧蝗。三十九年秋，祁州、盧龍、撫寧蝗。四十三年，武定、濱州蝗。四十四年九月，密雲、盧龍、新樂、保安州蝗。四十六年，邢臺、肅寧、平鄉蝗。四十八年秋，昌邑、盧龍、昌黎蝗。五十年夏，莘縣、鄒縣、廬州蝗。五十三年秋，沛縣、合肥、廬江、舒城、無為、巢縣蝗。五十七年二月，江浦、天鎮蝗。五十九年，膠州、掖縣蝗。

雍正元年四月，銅陵、無為蝗，樂安、臨朐大旱蝗，江浦、高淳旱蝗，棲霞、臨朐蝗。三年冬，海陽、普宣蝗。十三年九月，東光、獲鹿、蒲臺蝗。

乾隆三年六月，震澤、日照旱蝗。四年六月，東平、寧津蝗。五年八月，三河飛蝗來境，抱禾稼而斃，不為災。九年七月，阜陽、亳州、滕縣、滋陽、寧陽、魚臺蝗。獻縣、景州蝗。十三年夏，蘭州、郯城、費縣、沂水、蒙陰旱；諸城、福山、棲霞、文登、榮成蝗；高密、棲霞尤甚，平地湧出，道路皆滿。十五年夏，掖縣飛蝗蔽天。十六年六月，諸城、交河、祁州蝗；河間蝗，有鳥數千自西南來，盡食之。十七年四月，柏鄉、雞澤、元氏、東明、祁州蝗。七月，東阿、樂陵、惠民、商河、滋陽、範縣、定陶、東昌蝗。十八年秋，永年、臨榆、樂亭蝗。二十年六月，蘇州大雨蝗。二十三年夏，德平、泰安蝗，有★鳥食之，不為災。二十四年夏，高郵大旱，蝗集數寸。二十八年三月，臨邑、靜海、灤州、文安、霸州、蒲臺飛蝗七日不絕。二十九年夏，吳川大旱，蝗損禾；東昌、安丘蝗。三十年三月，黃安、寧陽、滋陽蝗。三十三年七月，武清、慶雲蝗。三十七年二月，景寧飛蝗蔽天，大可駢三尺；淄川、新城蝗；鳳陽旱蝗，三十九年二月，安丘、壽光、沂水蝗。八月，文登蝗。四十三年三月，黃安、南陵旱蝗。九月，武昌蝗；江夏縣、潛江大旱蝗。四十九年冬，濟南大旱蝗。五十年六月，日照縣大旱，飛蝗蔽天，食稼；蘇州、湖州、泰州大旱蝗。五十一年五月、七月，房縣、宜城、棗陽、陽春旱蝗；羅田、麻城大旱蝗。五十二年四月初二日，麻城蝗，積地寸許。七月，黃岡、宜都、麻城、羅田、荊門州蝗。五十三年六月，平度縣大旱，飛蝗蔽天，田禾俱盡。五十六年六月，寧津、東光大旱，飛蝗蔽天，田禾俱盡。五十七年五月，武城、黃縣、高唐旱蝗。五十八年春，歷城旱蝗，有蟲如蜂，附於蝗背，蝗立斃，不成災。七月，安丘、章丘、臨邑、德平蝗。

嘉慶七年，蓬萊、莘縣、高唐、鄒平、諸城、即墨、文登、招遠、黃縣蝗。十年春，博興、昌邑、諸城蝗；臨榆蝻生。夏，滕縣飛蝗蔽天，食草皆盡。秋，昌邑蝗，食稼；寧海蝗。十九年，菏澤、曹縣、博興蝗。

道光三年，莘縣、撫寧蝗。四年，東平、清苑、望都、定州蝗。五年七月，清苑、定州飛蝗蔽天，三日乃止；內丘、新樂、曲陽、長清、冠縣、博興旱蝗。六年二月，灤州、撫寧蝗。十四年五月，潛江、棗陽旱蝗，雲夢旱蝗。十五年春，黃安、黃岡、羅田、江陵、公安、石首、松滋大旱蝗。五月，均州、光化蝗。七月，濱州、觀城、鉅野、博興、穀城、應城蝗。八月，安陸、玉山、武昌、咸寧、崇陽蝗；黃陂、漢陽大旱蝗。十六年夏，定遠蝗，紫陽蝗，宜都、黃岡、隨州、鍾祥旱蝗。七月，穀城、鄖縣、鄖西蝗。十七年春，應城蝗蝻。五月，鄖縣旱蝗；秋，復旱蝗。十八年夏，鄖縣蝗，應山大旱蝗，博興旱蝗。八月，東光蝗，不為災。十九年九月，應山蝗。二十三年三月，鄖西旱蝗。二十五年七月，光化、麻城蝗。二十七年夏，應城蝻生，元氏旱，霑化蝗。十月，臨邑蝗。

咸豐四年六月，唐山、灤州、固安、武清蝗。五年四月，靜海、新樂蝗。六年三月，青縣、曲陽蝗。六月，靜海、光化、江陵旱蝗，宜昌飛蝗蔽天，松滋蝗。八月，昌平蝗，邢臺蝗，香河、順義、武邑、唐山蝗。七年春，昌平、唐山、望都、樂亭、平鄉蝗；平谷蝻生，春無麥；青縣蝻★生；撫寧、曲陽、元氏、清苑、無極大旱蝗；邢臺有小蝗，名曰蠕，食五穀莖俱盡；武昌飛蝗蔽天；棗陽、房縣、鄖西、枝江、松滋旱蝗；宜都有蝗長三寸餘。秋，咸寧、漢陽、宜昌、歸州、松滋、江陵、枝江、宜都、黃安、蘄水、黃岡、隨州蝗；應山蝗，落地厚尺許，未傷禾；鍾祥飛蝗蔽天，■數十里；潛江蝗。八年三月，撫寧、元氏蝗蝻生。六月，均州、宜城蝗害稼，應城飛蝗蔽天，房縣、保康、黃巖蝗害稼。秋，清苑、望都、蠡縣、歸州蝻★生。十月，黃陂、漢陽蝗。十一月，宜都、松滋蝗。十年六月，棗陽、房縣蝗。

光緒三年夏，昌平、武清、灤州、高淳、安化旱蝗。秋，海鹽、柏鄉蝗。四年九月，靈州蝗。七年六月，武清蝗。七月，臨朐蝗。八年春，玉田蝻生。九年夏，邢臺蝗。十七年三月，寧津旱蝗傷稼。三十三年五月，山丹蝗。

順治五年，杭州民家★生三耳八足；蒙陰縣民家★產象，旋卒。九年八月，香山寺前★生二人頭，只眼，頭上一角，人身★足，無毛。

康熙元年八月，天門民家★生一豕，一身、二首、八蹄、二尾。十二年九月，揭陽民家★產麒麟。十八年二月，棲霞民家★生異獸，旋斃。五十一年，深澤縣民家豕生子，大物，大倍別子，色白，無毛，二目駢生頂上。

雍正五年，博山民家★產象，長鼻，白色。

嘉慶十年，樂清民家豕生象。十八年，黃巖民家豕生象。

同治三年，新閏民家豕生象，未幾即斃。

光緒元年，豕生象，色灰白，無毛。十三年，皋蘭民家豕生一象。

順治六年十一月，儀徵有四龍見於西南。十一年，淶水縣興雲寺梁上有蛇，身具五彩，十日後變為白色；六月十五日，狂風驟雨，霹靂不絕，殿中若有龍★，及霽，蛇乃不見。

康熙元年七月二十九日，嘉興二龍起海中，赤龍在前，青龍在後，鱗甲發火，過紫家埭，倒屋百餘間，傷一人；九月初九夜半，火龍見。二年四月十六日，崇明龍見；三臺東南出一蛇，長數丈，腰圍約三尺，身有鱗甲，赤光。三年五月二十一日，京山龍見，鱗甲俱現。七月朔，鎮洋大風海溢，有龍下麋場，傷數人。八月初四日，天晴無雲，黃龍見於東南。七年七月，咸寧有龍游於縣署前，雨霽，不能升躍，市人系其頸以游於市。十二年六月，深澤馬鋪民家龍起，大風雨，破壁而去。十二月十八日，丹陽見兩龍懸空，移時始去。十三年夏，永嘉龍見；萬載大水，龍出。十七年六月，咸寧大墓山有龍突現頭角，三日，鱗甲晃如赤金，白晝飛騰，穿山為河，傷民畜。十八年十月十五日，鎮洋龍見於東南。二十一年十月，青浦、興化龍見。二十六年六月，黃縣龍晝見於硃家村，煙霧迷濛，火光飛起。三十六年三月，畢節龍見赤水河。四十年八月，獨山州南羊角村有龍見。四十一年六月初九日，鰲泉有白龍躍於平地，飛去。四十五年五月初六日，金山之巖有龍出，金光閃爍。四十七年，靈州井中有龍，時見其首尾，數日，忽大雨霹靂，騰空而去。六十年六月，金壇學宮前懸一龍，腥氣逆鼻，焚香禱之，騰空而去。七月十三日，南籠大雷雨，龍見於城西。

雍正二年七月，北流飛龍見。十二月，木門海子起煙霧，有蛟龍飛出之狀。五月，橫州有龍起。七年春，安定文葦塔見一龍騰空而去。九年四月，安南有龍見於東北。六月，青浦龍見於沙灘。

乾隆二年二月，潮陽白龍見。三年正月，枝江龍見於城西。九月，青浦龍★於泖，自西南至東北入海。五年五月，高郵大風，有白龍舞空中，鱗甲俱現。六年六月十三日，昆山東鄉設網村有白龍手卷去民房十七家。二十五日，席家潭有白龍手卷去周家莊大舟★二人，墜巴城鎮三里岸渚，復手卷去鎮民盛某，擲地，身無恙。九年六月十二日，浮山有龍飛入民間樓舍，須臾煙起，樓盡焚。七月壬辰，建□天頓黑，有白龍尾垂二丈餘。十二年八月，高州龍見於小華山。十四年七月初五日，高淳龍起於永豐圩下，首尾鱗甲俱現。十五年七月，正寧秦家店有龍破屋而升，俄大雷雨。十九年秋，濟南巨治河有龍★。二十年五月二十日，澄海狂風驟雨，有雙龍自東而來，由蓬州所東門經過，★倒城垣五十七丈，民房三百餘間，有壓斃者。二十一年六月，招收、龍井地方有龍自空冉冉而下。二十六年五月二十七日，葭州赤龍見於張體兩川圍中。六月初七日，高平火龍見於石末村。七月十四日，泰安蛟起夏輝村西河，高二丈，彩色灼爛，橫飛東南，風雲隨之。二十九年四月十三日，天門烏龍見，頭角爪甲俱現。四十三年三月，安丘龍見。四十六年八月十二日，莒州★龍見於吳山東北。五十五年五月，定海舟山龍起，漂沒田廬，淹斃人口；越三日，龍斬三段，尾不見，其鱗巨如葵扇。五十六年六月，莒州赤龍見於龍王峪，先大後小，長數丈，所過草木如焚。六十年春，青浦有白龍自東至金澤鎮南，去地祗三四尺，所過屋瓦皆飛。

嘉慶六年，東湖修孔子廟，見白龍乘風飛去。九年，曲陽濟瀆河水暴發，見龍車數乘涉水而沒，水退。十四年五月，有龍戲於瑞州城隍廟江均河，水立丈餘。二十年六月，黃岡柳子巷蛟起，傷一百四十餘人，沖沒田宅無算。二十一年六月，蛟見於嬰武水。

道光四年七月，麻城龍見於月望巖。五年七月甲辰，武進龍見於芙蓉湖。六年六月初五日，宜都蛟起，壞民居，溺人無算。七年五月初十日，房縣汪家河水溢，蛟起，壞民田無算。九年十一月二十二日，滕縣見青龍，長約數十丈，鱗甲俱現。十年六月，松滋城原寺出龍，過洋州上升。七月十二日，永嘉起蛟，裂山而出，漂沒田廬，淹斃人畜無算。十六年七月甲申，武進有龍陷地成潭。二十八年五月，監利龍見於洪湖。七月二十三日，太平五龍同見空中，是夜颶風大作。

咸豐二年五月十七日，枝江天無片雲，有白龍降於瓦★湖，蜿蜒行數里，忽騰去。三年七月初七日，西鄉白龍見，長數十丈。七月十五日，黃陂龍見於聶口，鱗甲宛然，擁船隻什物於空中。十一月，西寧西納川降★龍，臭聞數里。五年七月二十三日，石首風雷大作，頃之二龍接尾而上。六年五月，鄱陽縣兩頭蛇見。七年五月初八日，來鳳縣曾氏塘風雨驟至，有物長丈餘，乘風入塘，形似牛，身備五色，目灼灼有光，水噴起。八年六月十七日，雲夢有龍入城，壞廬舍無數，繞城東北去。十年三月，麻城龍見。五月，松滋天鵝塘出龍，行陸地，所過禾稼盡偃。十一年冬，平湖有二龍★於海。

同治三年，蘇州有龍★。四年正月，宜城龍見於芳草洲。六年五月初五日，高淳見三龍。十年三月二十二日，湖州有龍★，狂風驟雨，拔木覆舟。五月十二日，高淳龍見。七月底，城有蛟起於井中。

光緒十九年正月，靈臺龍見於井中。二十一年十月，大通龍見於惠廣寺。

順治十年四月，吳川有山馬二：一渡石塹，一自城東南角入。

康熙三年七月，畢節民家馬生駒，五足。五年六月，孝豐有馬見於魚池鄉之安市，毛鬃如凡馬，背有肉鞍，往來田間，月餘不知所終。十五年五月，南樂生員趙豪馬生雙駒，一牝一牡。二十六年，平遠州民家馬產雙駒。

雍正八年二月，江津縣民家馬產雙駒。

乾隆二十一年夏，豐順湯坑寨有白馬成隊，夜出食禾，驅之不見。

道光二十九年二月，定州中谷村民家白馬產二青騾。

同治元年，西寧鎮海營騾馬同胎而生。

順治八年，歙縣民吳全妻呂氏一產四男。

康熙元年，萊陽民徐維平妻生男四目、四手、四足。十一年，晉州民郭好剛妻馮氏一產四男。十三年，東陽民某姓兄弟，其婦俱孕，及產，一產★魚，魚頭蛇身；一產獼猴，手爪俱備。十六年，畢節民彭萬春女七歲出痘，及愈，變為男。十七年春，清河民家生子無首，兩目在乳，口在臍，殆形天類歟？二十五年五月，忠州民雷氏女化為男，後為僧。三十二年，德州民王邦彥妻一產四男。三十四年，長治民張自富妻王氏一產三男。三十七年，保安州民岳戍妻李氏一產三男。三十八年，潞城民常通妻一產三男。三十九年，湖州陸氏婦產一男，兩首四臂。四十一年，西寧縣賈文舉妻一產四男。四十四年夏，石首縣民張若芝妻一產三男。四十六年，吳縣民譚某家女子化為丈夫。五十三年，廣元民婦產二蛇，無恙；萊陽縣民高萬言妻一產四男。五十四年六月，東平州民孫子芳妻一產三男。五十六年，東流民檀上元妻洪氏一產三男；潁上民張某妻一產三男。五十七年，信陽州民邢序妻一產三男。五十八年，興化縣民趙自顯妻一產三男；趙城民賈則宜妻一產三男。五十九年，邯鄲民王某妻一產三男。六十一年，鉅野縣民史★妻一產三男。

雍正元年，郫縣民某妻一產三男，青州民李福奎妻一產二男一女，高密民劉巨卿妻一產三男，巢縣民馬少步妻龐氏一產三男。二年秋，南陵民毛起美妻一產三男，汾陽民賈三聘妻一產三男，簡州民王之佐妻一產三男。三年二月，齊河民甄養武妻一產三男，潞城民秦述賢妻郭氏一產三男，襄垣民郝世惠妻武氏一產三男，陽城民張國澤妻劉氏一產三男。四年，陶縣民徐來振妻一產三男，襄陵縣民慄星奇妻一產三男。五年，東河縣民劉虎妻一產三男，陽城民李珍妻一產三男。六年，定興縣民任萬通妻、榆次民劉志龍妻俱一產三男，東山村民家產婦生魚，亭山縣民田禹妻一產三男。七年，錢塘縣民邵學桂妻吳氏、天臺縣民褚伯賢妻劉氏、蕭山縣民高耀妻俱一產三男，新建縣民周義士妻夏氏一產三男，彭澤縣民羅翰聲妻宋氏一產三男，合肥民龔紹衣妻陳氏一產三男，安邑縣民馮維明妻薛氏一產三男，施縣民王進祿妻崔氏一產三男。八年，商縣民孫作聖妻一產三男，黃縣民高從義妻一產三男，錢塘縣民楊大成妻嚴氏、遂安縣民洪文錫妻毛氏俱一產三男，壺關民某妻李氏一產四男，崇陽縣民孫文林妻王氏一產三男，興安民龔章純妻一產三男，臨海縣民項如茂妻林氏、鎮海縣民陳道才妻應氏俱一產三男。十年，洪洞縣民許元生妻鄭氏一產三男，趙玉錫妻章氏一產三男，介休民燕居宇妻武氏一產三男，陵川民秦遇妻一產三男，什邡縣杜某婦一產三男，永嘉縣民李天錫妻林氏一產三男，浮梁縣民魏經武妻李氏一產三男，房縣民吳士貴妻一產三男。十一年，冀州民白起妻薛氏一產三男，遂安縣民姜自周妻胡氏一產三男。十二年春，齊河民劉鈖妻官氏、新城民趙允中妻俱一產三男。六月，潛山民汪祝三妻一產三男，開化縣民畢懋增妻一產三男。十三年四月，灤州民張德福妻一產三男。九月，灤州民胡在梁妻一產三男，臨海縣民榮宗棣妻奚氏一產三男，南昌縣民硃中祿妻曹氏一產三男。

乾隆元年，武強民楊守有妻蔡氏一產三男，定遠縣民羅旌友妻楊氏一產三男。二年二月，平湖監生徐士穀妻張氏一產三男。九月，景州民張自立妻王氏一產三男，靜海民婁蒙貴妻某氏一產三男。十一月，石城縣民董永瑁妻李氏一產三男。三年六月，甘泉民蔣國泰妻蘇氏一產三男。八月，秀水縣民葛漢文妻徐氏一產三男，營山縣民周銘妻文氏一產三男。十一月，灤州民李廷璽妻一產三男，景州民張世勛妻劉氏一產三男一女。四年四月，妻蘇氏一產三男。八月，秀水縣民葛漢文妻徐氏一產三男，營山縣民周銘妻文氏一產三岳池縣民荀稀聖妻李氏一產三男，婁縣民何效章妻陸氏一產三男。六月，稷山民張桂妻劉氏一產三男。五年三月，潛山縣民馮某妻一產三男。五月，無為生員魏海元子婦一產三男，潞澤營兵丁謝金成妻魏氏一產三男。八年五月，稷山民趙傑妻一產三男。九年五月，大埔民羅淑鄞之妻李氏一產三男。十年，銅山民劉瑞發妻韓氏一產三男，夏名魁妻劉氏一產三男，貴池民吳來盛妻葉氏一產三男。十一年，大埔縣民危肇彬妻詹氏一產三男，貴陽民劉允福妻喻氏一產三男。十四年，無極縣民袁文孝妻焦氏一胎產四子，兩男兩女，皆活。十五年，監利縣民何名周妻黃氏一產三男。十六年，南昌縣民徐仲先妻萬氏一產三男，盂縣民田世隆妻石氏一產三男。十七年四月，寧河民劉守秀妻趙氏一產三男。十八年，平利縣民張寧妻呂氏一產三男。十九年，濟陽民賈含福妻谷氏一產三男。二十年，深澤民蘇勇妻宋氏、劉邦林妻閻氏俱一產三男，灤州民高宗義妻一產三男。二十一年五月，定州民張照妻徐氏一產三男，濟寧州民王盡忠妻一產三男，營山縣民魏國平妻陳氏一產三男。二十二年，資陽縣生員宋如衡妻蘇氏一產三男，浦江縣民葛有聖妻徐氏一產三男。二十三年八月初五日，兵丁劉任妻黃氏產一男，越日產一女，午刻又產一男。二十五年，陵川諸生馬伯顧妻一產三男，南豐縣民鄧君奇妻硃氏、安義縣民熊壁湘妻彭氏俱一產三男，雲夢民冷少松妻許氏一產三男。二十六年七月，鳳臺縣民陳全妻一產三男，武昌縣民劉升妻一產三男。二十七年，鄒縣民田成妻一產三男。二十八年三月，武進縣民巢雲五妻一產三男。二十九年，武城縣民劉成妻高氏一產三男，即墨縣民高岱妻王氏一產三男，平陸縣民高懷妻一產三男，清水縣民喬國祥妻王氏一產三男。三十年，臨清州民楊維桐妻一產三男。三十一年，新城民硃振連妻一產三男，臨清州劉德員妻一產三男，樂至縣民羅景璋妻周氏一產三男。三十二年五月，府谷縣民王友妻一產三男。六月，臨縣民李映實妻一產三男。十月，德州民陳三妻一產三男。三十四年，寧河於邦朝妻蘇氏一產三男，黃縣民王偲妻高氏一產三男。三十五年，武昌縣徐定貴妻一產二男二女。三十八年，高平縣民張萬全妻李氏一產三男。三十九年二月，諸城縣民郭榮妻一產三男。四十年，南昌縣民李菁妻梁氏一產三男，樂平縣民王彩珍妻廖氏一產三男。四十一年六月，龍里縣民家生子，目中有臂三寸許，青陽民曹正送妻董氏一產三男。四十二年，貴池民孫全愷妻謝氏一產三男。四十三年九月，德州民趙楷妻崔氏一產三男，陵川民李鎯妻王氏一產三男，洵陽寄籍楚民張希賢妻雷氏一產三男。四十四年，昭化縣民王宰仕妻張氏一產三男，此婦四孕，每產必三，亦異婦也；光化縣民許文思妻柯氏一產三男。四十六年，高郵縣民於志學妻管氏一產三男，梓潼縣民羅全義妻楊氏一產三男。四十七年，寧州民彭國治妻葉氏一產三男。四十八年，茂州民文廷柱妻一產三男。四十九年十一月，新建縣民黎獻文妻熊氏一產三男。五十年，太平縣民傅學妻羅氏一產三男。五十二年二月，房縣民張大業妻一產三男，京山縣民李★來妻一產三男。五十三年，廣州民廖伯萬妻硃氏一產三男。五十四年三月，瑞昌縣民周全萬妻陳氏一產三男，昭化縣民張應輝妻劉氏一產三男，宜賓縣民萬方麟妻陳氏一產三男，簡州民藍學榮妻王氏一產三男，莒州民劉翰閣妻一產三男。五十七年五月，高郵縣民閔立禮妻李氏一產三男。五十八年，貴陽女子莫二陽化為男子，石首縣民譚盛治妻一產三男，陽信縣民王學皆妻張氏一產三男。五十九年，天全州民劉祥遠妻熊氏一產三男。六十年，沂水縣民趙有佐妻王氏一產三男。

嘉慶二年，莘陽縣民楊國玉妻簡氏一產三男，分宜縣民羅大成妻藍氏一產三男，鄒平民樊梅清妻一產三男，諸城縣民王立妻一產三男。四年七月，博興縣民張維慶妻一產三男，溪陽縣民吳正彩妻劉氏一產三男。十二月，定州民薛際昌妻趙氏一產三男。五年正月，隨州民聶中妻一產三男。六年，營山縣龍宣江妻郭氏、廣元縣民董在義妻俱一產三男，長樂縣民張茂榮妻劉氏一產三男，竹山男子李大鳳化為女，棲霞邱家村王氏婦化為男子。八年三月，臨淄縣民王氏婦一產四男，新城民岳景妻一產三男。十年三月，日照縣民張延妻徐氏一產三男。十二年二月，諸城縣民王授堯妻曲氏一產三男。三月，東阿縣民蔡光輝妻金氏一產三男，東鄉縣民黎鳳蘭妻趙氏一產三男。十三年五月，留壩縣民靡永鉗妻陳氏一產三男，應城縣民某妻一產三男。十五年正月，黃濟縣民金澤妻生子無耳目口鼻，兩頭一角，扣之有聲如銅。十八年，益都縣民梁氏子驟長一丈有奇。十九年，巴縣民劉天才妻一產三男，博興縣民李敬昌妻趙氏一產三男，靖遠縣民張守和妻王氏一產三男。二十一年六月，武城縣武庠生王靈妻刁氏一產三男。九月，湖口縣民吳紹榮妻時氏年四十五歲，初胎一產三男，應城縣魯姓婦遺腹一產三男。二十二年正月，彭澤縣民何奇★妻王氏一產三男。二十三年十一月，博興縣民孫在興妻白氏一產三男。二十四年四月，樂安游氏女春桃年十五歲化為男。二十五年，日照縣民宋★妻周氏一產三男，定海民陳宏球妻一產三男。

道光元年九月，日照縣民趙希常妻張氏一產三男。三年五月，中★縣民吳興妻一產三男。五年，樂平縣民甘德喜妻陳氏一產三男。六年七月，樂清縣民戴萬春妻林氏一產三男，麻城民甘學楷妻一產三男。七年，宜城縣民張金福妻一產三男，狄道州民潘永周妻一產三男。九年十月，樂陵縣民張志芳妻柳氏一產三男。十年七月，濱州民趙登坡妻張氏一產三男。十一年七月，萊陽縣民孫洪妻一產三男。十三年，崇陽縣民傅調鼎妻一產二男一女。十四年，日照縣民馬立太妻一產三男。十五年七月，利津縣民馬恭妻宋氏、商縣民張曲寅妻胡氏俱一產三男。十六年，日照縣民郭忠妻劉氏一產三男。十七年，樂陵民陳吉順妻宋氏一產三男，觀城縣民陳珩妻錢氏一產三男。二十年，貴定民王某妻一產三男。二十二年十一月，南鄉有女化為男。二十五年十二月，平度民蘭種玉妻一產三男。二十七年十月，公安縣民婦產一女，手足各四，三日而口有齒。二十八年四月，葛家坡盧氏女年十二化為男。二十九年，西寧縣民張侈倫妻一產三男，玉山縣民李前鄰妻周氏一產三男。三十年三月，應城縣民宋爽先妻張氏一產三男，黃陂縣民李允肙妻劉氏一產三男。

咸豐元年，崇陽縣民某婦一產五男。二年二月，黃縣民王經魁妻一產三男。五月，宜都杜氏女十三化為男。五年，平湖民黃某妻一產四女一男。六年，黃安縣民婦產一子，二首一身。十一年，興國縣民曾世紅女許字王氏子，幼，即收養夫家，及年十四，化為男，遣歸。

同治三年，即墨縣民家有男化女，孕生子。四年，秀水陳氏婦產四鼠。五年，東南鄉民有女化為男。八年九月，靈州民惠澤之妻孕三歲不產，忽小腹潰裂，子從孔出，如人形，頃之子死，腹復合無痕。十年冬，襄陽民徐氏子生而有佛像三，下作蓮花紋，在其左偏。

光緒三年四月，皋蘭庠生張文煥妻一產四男。十八年六月，寧州民馬壽隆妻生一子，三眼、三足，一眼在額上。三十三年，寧州民馮某家生一子，深目長喙，爪背有毛長寸，能左右顧，啼聲如猿。

順治元年，懷來大疫，龍門大疫，宣化大疫。九年，萬全大疫。十三年，西寧大疫。

康熙元年五月，欽州大疫，餘姚大疫。七年七月，內丘大疫。九年正月，靈川大疫。十二年夏，新城大疫。十六年五月，上海大疫。六月，青浦大疫。七月，商州大疫。十九年正月，蘇州大疫，溧水疫。八月，青浦大疫。二十年，晉寧疫，人牛多斃；曲陽大疫。二十一年五月，榆次疫。二十二年春，宜城大疫。三十一年三月，鄖陽大疫。五月，房縣大疫，廣宗大疫。六月，富平疫，同官大疫，陜西大疫，鳳陽大疫，靜寧疫。三十二年七月，德平大疫。三十三年夏，湖州大疫，桐鄉大疫。秋，瓊州大疫。三十六年夏，嘉定大疫，介休大疫，青浦疫，寧州疫。三十七年春，壽光、昌樂疫。夏，浮山疫，隰州疫。四十一年三月，連州疫。四十二年春，瓊州大疫，靈州大疫。五月，景州大疫，人死無算。六月，曲阜大疫，東昌疫，鉅野大疫。八月，文登大疫，民死幾半。四十三年春，南樂疫，河間大疫，獻縣大疫，人死無算。六月，菏澤疫。秋，章丘大疫；東昌大疫；青州大疫；福山瘟疫，人死無算；昌樂疫，羌州、寧海大疫；濰縣大疫。四十五年夏，房縣大疫，蒲圻大疫，崇陽疫。四十六年五月，平樂疫，永安州疫。七月，房縣大疫，公安大疫。八月，沔陽大疫。四十七年二月，公安大疫。三月，沁源大疫。五月，靈州大疫，武寧大疫，蒲圻大疫，涼州大疫。四十八年三月，湖州大疫。四月，桐鄉大疫，象山大疫，高淳大疫，溧水疫。五月，太湖大疫，青州疫。六月，潛山、南陵、銅山大疫，無為、東流、當塗、蕪湖大疫。十月，江南大疫。四十九年秋，湖州疫。五十二年冬，化州大疫，陽江大疫，廣寧大疫。五十三年夏，陽江大疫。五十六年正月，天臺疫。六十年春，富平疫，山陽疫。六十一年七月，桐鄉疫，嘉興疫。

雍正元年秋，平鄉大疫，死者無算。二年六月，陽信大疫。四年四月，上元疫，曲沃疫。五月，大埔疫，獻縣疫。五年夏，揭陽大疫，海陽大疫。秋，澄海大疫，死者無算。冬，漢陽疫，黃岡大疫，鍾祥、榆明疫。六年三月，武進大疫，鎮洋大疫，常山疫。四月，太原疫，井陘疫，沁源疫，甘泉疫，獲鹿疫，枝江疫，崇陽大疫，蒲圻大疫，荊門大疫。夏，巢縣疫，山海★大疫，鄖西大疫。十一年，鎮洋大疫，死者無算；昆山疫；上海大疫，寶山大疫。

乾隆七年六月，無為疫。十年十一月，棗陽大疫。十二年五月，蒙陰大疫。十三年春，泰山大疫，曲阜大疫。夏，膠州大疫，東昌大疫，福山大疫。秋，東平大疫。十四年五月，青浦大疫，武進大疫。七月，永豐、溧水疫。二十一年春，湖州大疫，蘇州大疫，婁縣大疫，崇明大疫，武進大疫，泰州大疫。夏，通州大疫。十一月，鳳陽大疫。二十二年四月，桐鄉大疫。七月，陵川大疫。二十五年春，平定大疫。六月，嘉善大疫。冬，靖遠大疫。三十二年八月，嘉善大疫。三十五年閏五月，蘭州大疫。四十年春，武強大疫。四十八年六月，瑞安大疫。五十年冬，青浦大疫。五十一年春，泰州大疫，通州大疫，合肥大疫，贛榆大疫，武進大疫，蘇州大疫。夏，日照大疫；範縣大疫；莘縣大疫；莒州大疫，死者不可計數；昌樂疫；東光大疫。五十五年三月，鎮番大疫。八月，雲夢大疫。五十七年九月，黃梅大疫。五十八年冬，嘉善大疫。六十年十二月，瑞安大疫。

嘉慶二年六月，寧波大疫。三年五月，臨邑大疫。五年五月，宣平大疫。十年二月，東光大疫。三月，永嘉大疫。十六年七月，永昌大疫。十九年閏二月，枝江大疫。二十年春，泰州疫。四月，東阿疫，東平疫。七月，宣州疫，武城大疫。二十一年，內丘大疫。二十三年十一月，諸城大疫。二十四年五月，恩施大疫。二十五年七月，桐鄉大疫，太平大疫，青浦大疫。八月，樂清大疫，永嘉大瘟疫流行。冬，嘉興大疫。

道光元年三月，任丘大疫。六月，冠縣大疫；武城大疫；範縣大疫；鉅野疫；登州府屬大疫，死者無算。七月，東光大疫，元氏大疫；新樂大疫；通州大疫；濟南大疫，死者無算；東阿、武定大疫；滕縣大疫；濟寧州大疫。八月，樂亭大疫；青縣時疫大作，至八月始止，死者不可勝計；清苑、定州瘟疫流行，病斃無數；灤州大疫；元氏、內丘、唐山、蠡縣大疫；望都大疫；臨榆疫；南宮、曲陽、武強大疫；平鄉大疫。九月，日照大疫，沂水大疫。二年夏，無極、南樂大疫，臨榆大疫，永嘉疫。七月，宜城大疫，安定大疫。三年春，泰州大疫。秋，臨榆大疫。四年，平谷、南樂、清苑大疫。六年冬，霑化疫。七年冬，武城疫。十一年秋，永嘉瘟。十二年三月，武昌大疫，咸寧大疫，潛江大疫。四月，蓬萊疫。五月，黃陂、漢陽大疫；宜都大疫；石首大疫，死者無算；崇陽大疫；監利疫；松滋大疫。八月，應城大疫，黃梅大疫，公安大疫。十三年春，諸城大疫。四月，乘縣大疫。五月，宜城大疫，永嘉大疫，日照大疫，定海大疫。十四年六月，宣平大疫，高淳大疫。十五年七月，範縣大疫。十六年夏，青州疫，海陽大疫，即墨大疫。十九年九月，雲夢大疫。二十二年正月，高淳大疫。夏，武昌大疫，蘄州大疫。二十三年七月，麻城大疫，定南大疫。八月，常山大疫。二十七年秋，永嘉大疫。二十八年春，永嘉大疫。二十九年五月，麗水大疫。

咸豐五年六月，清水大疫。六年五月，咸寧大疫。十一年春，即墨大疫。六月，黃縣大疫。

同治元年正月，常山大疫。四月，望都、蠡縣大疫。六月，江陵大疫，東平大疫，日照大疫，靜海大疫。秋，清苑大疫；灤州大疫；寧津大疫；曲陽、東光大疫；臨榆、撫寧大疫；莘縣大疫；臨朐大疫；登州府屬大疫，死者無算。二年六月，皋蘭大疫，江山大疫。八月，藍田大疫，三原大疫。三年夏，應山大疫，江山大疫，崇仁大疫。秋，公安大疫。五年五月，永昌大疫。六年二月，黃縣大疫。七月，曹縣大疫。九月，通州疫，泰安大疫。八年六月，寧遠、秦州大疫。七月，麻城大疫。九年秋，麻城大疫。冬，無極大疫。十年五月，孝義疫。六月，麻城大疫。十一年夏，新城大疫，武昌縣大疫。

順治六年六月，太平啟山縣山鳴如雷，移時乃止。十月，階州山鳴。九年九月，武強天鼓鳴。

康熙元年七月七日，夜聞有聲。二年四月二十三日，萊陽有聲如海嘯，自南起，至子時方息。四年正月初九日，西山鳴，永嘉山鳴，瑞安山鳴。七年八月，泰山鳴。九年夏，黃巖天鼓鳴。十七年十二月二十二日未時，棗強、同官中有聲如雷，起自西北。二十四年五月，樂昌有聲如雷，自西南之東北。四十七年七月，霑化無雲而雷。五十年十月十一日，玉屏南山有聲如鳴鼓。五十六年七月，合肥縣城墻夜哭三次。六十年十一月十九日午刻，遵化有聲自西南來，其聲如雷。

雍正七年九月，嘉平無雲而雷者三。十二年正月初三，武定有聲如雷，自東北至西南，移時乃止。

乾隆六年八月，宜昌★山有聲如牛鳴，聲聞數十里，數十晝夜不息，自止。十年五月，寧津無雲而雷。十一年四月，分水南慈山夜半石鳴，逾日乃止。十二年正月十三日，解州無雲而雷。十二月乙酉，肥城仁貴山有聲如雷，移時乃止。十七年二月，忻城夜中有聲如雷，移時乃止。十八年五月，池州東南山鳴。二十一年八月，秦州邽山鳴。二十三年三月，東萊清嶺鳴聲如殷雷。

嘉慶元年二月，榮成有聲如雷，自西北向東南。十年三月三日，袁州空中有聲。

道光二十年九月，星子五老★有聲如雷。二十六年八月，平湖四城鳴如鳥啾啾不已。

咸豐元年六月，浮梁城隍廟有哭號聲。八月二十八日，隨州有聲如雷。三年七月，元氏天鼓鳴，自東北至西南，數日始止。十年二月，臨朐逢山石鼓鳴。

同治元年正月初二日，三原東鄉夜聞兵馬聲。六月，狄道州鳳凰山鳴聲如雷，數日不息。四年四月，通渭、泰安有聲鳴如鼓。六年夏，江山江郎山鳴。二年六月十四日，漳縣有巨聲三作，聲聞數十里。

光緒二十二年四月戊子，南樂無雲而雷。二十三年五月，南樂無雲而雷。

順治五年六月，貴池隕石。十年四月，瀘州星隕化為石，大如斗。

康熙十三年五月，寧遠墜二星，化為紅石。十五年五月，青浦星隕，墜地有聲，居民掘之，見一黑石，按之尚熱，重九十斤，擊碎，刀摩之，火光四射。二十年正月二十日，海豐有星隕化為石，其形三角，重九斤。二十四年正月初六，饒平星隕黃岡五丈港，聲聞數十里，化為石，其大如斗，其色外青內白。

雍正八年八月，府穀星隕，入土四尺，掘之得一黑石。

乾隆三十五年三月，樂安空中有光如炬，掘地得一石，鐵色，大如斗，叩之有聲，欲舁之，不語則舉，語則雖大力不能舉。四十年八月，鉅□縣屬吳家集隕星一，化為黑石。四十七年八月，滕縣星隕忠三保楊氏院中，化為石，色青白，重約百斤，孔數百，大容拳，小容粟。五十八年四月，分宜隕石於田，巨聲如雷，黑色。

嘉慶二十三年十一月二十五日，長星落，有聲如雷，土人視其隕處成一坑，掘之，得一石，長二尺餘，闊尺餘，形方而角圓，★碎之，中分五色。

咸豐十一年七月三十日，光化隕星三，化為石。

同治十二年六月十四日，漳縣馬成龍川有巨聲三作，聞數十里，空中墜石三塊，高可四尺五寸。十月，羅田隕石，觸地而碎。

光緒二十年正月二十二日，皋蘭隕星如火球，土人識其處，掘之，得一鐵卵。

順治十一年二月初九日，香山河水如血，次日復故；崖州東荔枝塘水赤如血，旬日乃已。十二年，萬泉井水黑。十三年，江州泉水忽赤如血。十四年三月，畢節雙井出紅水，龍潭出黑水。十五年四月，潮陽江水變色黑而濁。十八年八月，通州河水黑如墨。

康熙十五年九月，渭水赤。三十二年，襄陵水赤，半月始復。

雍正二年七月，桐鄉海水入內河，味如滷。

乾隆三十三年六月，歙縣西鄉池塘、井泉之水沸起如立，移時乃平。

道光元年六月，曹縣城中坑水赤。

咸豐三年七月，應城堰水無故由南趨北，湧起如山，南北水二道中凹見底，移時始合；安陸水★。四年十一月，蘄水水湧，躍高數尺；青浦水無故自湧。五年六月，雲夢池水自溢，高尺許，頃復故。十一月初五，宜昌堰水，無風水自湧起尺許。

光緒四年五月十二日，孝感塘水忽沸起，高二尺許，逾時始定；黃岡水自湧；雲夢塘自溢，久之始定。

宣統元年六月，隴水赤三日。

順治元年八月，東陽大水，邢臺大水。二年四月，萬載大水，淹沒田禾；東安大水。七月，嵊縣大水，邢臺大水，棗強大水，真定滹沱河溢，雞澤大水，單陽大水。三年二月，阜陽大水，亳州大水。五月，兗州大水，漂沒廬舍，沂州、蒙滇大水。七月，高平大水，臨淄大水。四年四月，萬載大水。六月，平樂、蕭縣、銅山、望江、無為、阜陽、亳州大水。七月，瑞安、曲阜、沂水、樂安、汶上、昌樂、安丘大水。八月，高州、高郵大水，寧陽汶水溢。五年春，五河、平原、汶上大水。五月，平樂、永安、密雲、獻縣、新河、柏鄉、霸州大水；白河堤決。六月，武強、平鄉、南和、永年、棗強、密雲、晉州、宿松大水；建德蛟起大水。七月，潁上、亳州、太平、常山大水。六年四月，九江、漢陽、鍾祥大水。五月十八日，阜陽淮河漲，平地水深丈許，壞民舍無算。七月，鹽城、文安、真定、順德、廣平、大名、河間大水。七年正月，漢陽九真山蛟發水。五月，齊河河決，長清河決，荊隆口平地水深丈餘，村落漂沒殆盡，黃河決；剡城、日照大水。六月，蒼梧、遂昌、臺州、湖州、興安、安康大水。秋，東阿大水，淹沒六十七村；東明、荊隆口決，河溢，陸地行舟；茌平、昌邑濰水決，漂沒田禾；石城、膠州、恩縣、堂邑、武定府屬大水。十月，仙居大水，城北隅塌，壞田廬無數，民多溺死；撫寧、欒城大水。八年正月，石埭、蘇州大水；景州河決。四月初七日，潛山蛟出千百條，江暴漲，壞民居無算；望江大雷雨。五月，旌德大雨，蛟發水，平地水深丈餘，溺死人畜無算。八月，烏程、瑞安、高淳、鎮洋大水傷禾。十月，廣宗、南樂、玉田、邢臺、寧河、南和大水。九年二月，東流大潦，湖水出，江湧高丈餘。三月，齊東黃河決。五月，臨清、平定、樂平、壽陽、武定、商河、樂陵大水，村落多淹沒。六月，樂平、岳陽、平陽、榮河、壽光、昌樂、安丘、高苑大水。七月，蒙陰、秦州、隴西、烏程、鍾祥、開平大水害禾稼。八月，普寧、桐鄉大水。

十年四月，石首、枝江大水；松滋堤潰。五月，沁水、壽陽、興安大水；欽州海水溢。六月乙卯，蘇州大風雨，海溢，平地水深丈餘，人多溺死；安定、白河雷雨暴至，水高數丈，漂沒居民；陽穀大水，田禾淹沒，民舍多圮，陸地行舟；文登大雨三日，海嘯，河水逆行，漂沒廬舍，沖壓田地二百五十餘頃。七月，鎮洋、蕭縣、嘉興大水。八月，莘縣、臨清大水。十一年三月，武昌縣雷山寺蛟起，水平地深丈許；沔陽堤潰大水。五月，興寧、龍川大水。六月，茌平黃河決，村墟漂沒。十二年正月，鹽城海溢，人民溺死無算。四月，石埭、嘉興、鍾祥、潛江大水。六月，漳水溢，平地水深丈許，陸地行舟。十三年五月，武強、湖州大水，興寧大水，陸地行舟。六月，萬載、萍鄉、寧都大水。十月，平湖、烏程、天臺大水。十四年六月，太平、石埭、銅陵大水。秋，望都、高要、安丘大水。十五年三月，臺州、臨海大水。夏，歸州、峽江、宜昌、松滋、武昌、黃州、漢陽、安陸、公安、嵊縣大水；宜城漢水溢，浮沒民田；當陽水決城堤，浮沒田廬人畜無算；荊門州大水，漂沒禾稼房舍甚多。秋，蘇州、五河、石埭、舒城、婺源大水，城市行舟；鍾祥大水；天門漢堤決；潛江大水。十六年四月，湖州、信宜大水。五月，衢州、江山、常山、江陵大水。六月，江夏、漢川、沔陽大水。十一月，仙居、通州、延川大水。十二月，望都、獻縣大水。十八年五月，龍川、峽江、萬載大水。六月，河源、平樂、蒼梧、武強大水。八月，淳安、慶元、南昌各府大水。

康熙元年五月，廣州大水。六月，洵陽、白河、興安、榆林大水。七月，孝感、沔陽、廣陵、江陵、松滋、鉅鹿、興化、蕭縣、沛縣、寧州大水。八月，天門漢水溢，堤決，舟行城上，成安、鍾祥、潛江大水。九月，冀州、阜城大水。二年六月，漢中、漢江、交河大水。七月，永安州、平樂、貴州、咸寧、大冶、蘄州、江陵大水。八月，松滋堤決，大水浸公安，民溺無算；枝江大水，漂沒民居，浮尸旬日不絕；宜都、黃岡、鍾祥、麻城、鉅鹿大水。九月，浦江、當塗、望江大水。十二月，蒲圻、大冶、沔陽、天門大水；江陵郝穴堤潰，大水。三年三月，阜城、萬載大水。六月，偏關河水暴發，壞民舍甚多，城內水深丈餘；海寧海決，水入城壕，天門、大埔大水。閏六月，延安、昌黎大水。七月，交河、梧州大水。八月，餘姚、山陰大水害稼，仙居、桐鄉大水。十二月，汾州府屬大水。四年三月，阜陽、望都大水，鳳陽水入城。七月，平定嘉水溢，景州、肥鄉、湖州、麗水、萍鄉、望都、雞澤大水，天門水決入城。八月，高邑、仁化、平樂、梧州大水。六年八月，懷來、河間、蠡縣大水，萊陽大水高數丈。七年五月，麻城、玉田、大埔大水。六月，欒城、南宮、★城、磁州大水。七月，趙州、臨城、高邑、深澤、安平、永年、蠡縣、鉅鹿、黃巖、樂清、萍鄉大水。八月，交河、高平、蒼梧大水。八年六月，三水、茂名、化州大水；房縣大水，壞田廬；東莞潦潮大溢。九年，鍾祥、應城、蒲圻、崇陽、枝江、鳳陽大水，湖州太湖水陡漲丈餘，漂沒人畜廬舍無算；青浦、全椒、五河、鄞縣、上虞大水；博野等二十九州縣大水。

十年秋七月，松滋、宜都大水。八月，文安、安肅、濟寧州大水，沭陽、石首大水。十一年，巴縣、忠州大水入城，酆都、遂寧、平樂、永安州、任縣大水。六月，湖州、宜興大水，漂沒民房，英德、杭州、邢臺大水，宜都、潛江、松滋、太平、烏程大水。十二年六月，高要、蒼梧、虹縣、濟南府屬大水。十三年三月，蘇州大水，霸州等十一州縣水。五月，任縣、萬載大水；瓊州海水溢，民舍漂沒入海，人畜死者無算。十四年六月，五河、新城、蠡縣、肅寧大水。八月，梧州大水。十五年正月，潛江、穀城大水；宜城漢水溢，漂沒人畜禾稼房舍甚多。五月，白河、永安州、平樂、武昌、大冶、蒲圻、黃陂、孝感、沔陽、廣濟、宜城、天門、梧州大水。六月，黃岡、江陵、監利、蘇州、青浦大水；廣濟江決，大水；懷集、震澤、蕭縣大水。九月，銅山、南樂大水。十六年二月，高郵、銅山、蕭縣大水。四月，潛江、望江大水。七月，河間、安丘、任縣、雞澤、欽州、蒼梧、橫州、潯州大水。十七年四月，龍川、和平、湖州大水。六月，欽州、惠來、遂州、合江大水。七月，任縣、邢臺、蕭縣、銅山、延安、平樂大水。十八年七月，祁州、肅寧大水。八月，漢中大水，潛江堤決。十九年六月，廣濟、宜都、宜昌、宜興、武進、福山、沂水、蒙陰、滕縣大水。七月，峽江、宜昌、宜都大水。八月，太湖溢，湖州大水。

二十年四月，常山、封川大水。五月，昌化、湯溪、江陵、監利大水，死者無算；新建等十四州縣水。二十一年春，秀水大水。五月，封川、枝江、建德大水入城。十七日，嚴州府屬六邑大水，二十一日方退。六月初五，水復大至。七月，平樂、蒼梧、建德、震澤、太湖、宿松、鄒平大水。二十二年七月，永安州、蒼梧大水。十月，★城、單縣、寧□大水。二十三年正月，銅陵、東昌大水。四月，寧州、莘縣、樂安、★城大水。二十四年正月，饒陽、臨城、遷安、獻縣、河間、樂亭、東平大水。夏，江夏、通城、黃岡、蘄水、麻城、黃陂、黃梅、廣濟、羅田、鍾祥、沔陽、荊州、江陵、監利、孝感、蒲圻、公安、高苑、安平、武強大水。二十五年六月，常山、樂安、壽光、昌樂、蓬萊大水。七月，臺州、薊州大水。二十六年，高明、連州大水。秋，震澤、高苑大水。二十七年五月，澄海、澤州、定遠大水。二十八年夏，永安州、平樂大水；河源大水，陸地行舟。二十九年八月，餘姚大水，蛟蜃出者以千計，平地水深丈餘；諸暨、上虞皆被水，田禾盡淹；薊州、寶坻大水。

三十年，永寧河決，淹沒田二百餘頃。三十一年二月，新城、新安、鄒平大水。七月，嘉定、眉州、釂州、灌縣、新津、威遠河水漲，損民舍，傷稼。九月十二日，新市河中水忽湧立高丈餘，徑圍俱有丈餘。三十二年七月，陽高、高郵、保定、順天、武定、河間大水。三十三年十二月，銅山溢，陽湖、高郵、東明大水。三十四年五月，湖州、桐鄉、澄海、公安、三水、樂安、震澤大水。三十五年六月，新安、即墨、★城大水。七月，江夏江水決；崇陽溪、黃陂、蒲圻、江陵大水；黃潭堤決；枝江大水入城，五日方退，廬舍漂沒殆盡。八月，黃岡、饒陽、秦州、歙縣、沛縣、遷安大水。九月，深澤、榮成大水。三十六年七月，昆山、臨榆大水。三十七年五月，婺源、堂邑、鳳陽、東昌、五河、新安、建昌大水。三十八年六月，新城、泰順、建德、新安、無極大水。閏七月，杭州大水。八月，臺州大水，平地高丈餘；金華、湯溪、西安、江山、常山、贛縣、沔陽大水。三十九年七月，剡城、沂州、高郵大水。

四十年，平樂、鶴慶、廣平、連州、廣州大水。六月，大埔、黃岡、海陽大水。四十一年五月，英山、澄海、寧縣大水。四十二年五月，高唐、南樂、寧津、東阿、江陵、監利、湖州大水；平樂漓江漲，平地水深丈餘，民舍傾圮；青城、陽穀、沂州、平遙、南樂、廣平大水；恩縣大水，陸地行舟；★河決。七月，登州府屬大水。十一月，漢中府屬七州縣大水，濟南府屬大水。四十三年二月，景州、漢江、天門、沔陽、監利大水。五月，連州、山陽大水，平地深丈餘；蒼梧、湖州、漢陽、漢川、監利、邢臺大水。四十四年，新建、豐城、廬陵、吉水大水。秋，青浦、柏鄉、六合大水。十一月，隨州溳水溢，壞民居；江夏、嘉興、漢川、潛江、天門、沔陽、監利、當陽大水。四十五年，清江、新淦、瑞金、穀城、鍾祥、天門大水。秋，沛縣、銅陵、阜陽大水。四十六年五月，鶴慶、龍門、河源、蒼梧、鄒平大水。冬，霸州六州縣大水。四十七年五月，杭州、高淳、南匯、太平、銅陵、無為、廬江、巢縣、太湖、南陵、昆山大水。六月，太湖水溢。七月，西安、常山、江陵、上海、武進、丹陽、蘇州大水。冬，當塗、蕪湖、翼山大水。四十八年春，潁川、阜陽、臨安大水。五月，慶元、江陵、監利、應城、荊門州、漢陽、漢川、孝感、潛江、光化大水。六月，婺源大水，漂沒田廬；黃河溢；水欒河溢；東安、單縣、臺州大水。四十九年八月，銅陵、無為、舒城、巢縣、嵊縣大水。十一月，棗強、霸州、慶雲、崇陽大水。

五十年五月，沂水大水。十月，平陽大水，漂沒居民數百人。五十二年五月，海陽、興安、鶴慶大水，石城河決，浸入城，田舍漂沒殆盡；贛州山水陡發，沖圮城垣。八月，臺州、廬州大水。五十三年五月，石城、肅□大水。五十四年春，梧州、鎮安府、昆山大水，江夏七州縣大水。四月，全州大水，城內深四五尺。五月，澄海大水，堤決；丘縣、壽光、獲鹿、獻縣、武定、濱州、海豐、陽信大水；長山河溢，湧起數丈。六月，蘇州大水，城水深五六尺，廬舍田地沖沒殆盡；杭州、枝江大水。秋，東昌河決。十一月，德平大水。五十五年三月，黃梅、廣濟、江陵、監利大水。五月，昌化、常山、寧武、建昌、丘縣、樂安大水；漳水決，寧陽、濟寧、汶上均受其災；崇陽、黃陵、天門、銅陵、太湖大水。九月，濟南府屬大水；潛山江水泛溢，田廬盡淹。五十七年三月，萬全、光化大水。五月，大埔大水。六月，旌德大水，漂沒人民橋梁無算；海豐、普寧、嘉應州、黃定縣、崇陽大水。秋，黃陂大水。五十八年正月，清河大水。七月，福山、日照、濰縣大水；膠州大水，平地深丈餘，漂沒廬舍無算，城垣崩圮。五十九年五月，龍川、海陽、澄海、慶元、桐鄉、高郵大水。六月，石首大水，漂沒民居殆盡；蒲圻、漢陽、漢川、沔陽大水。七月，橫州、宣化、隆安、永淳、蒼梧大水。六十一年六月，東阿河決；沂水河決，山東曹、單、濮等州縣均受其災；海州海溢；齊河金龍口河決。

雍正元年夏，東流、房縣大水；海陽韓江漲，保康水溢。七月，上海、大埔大水。二年二月，饒陽、肅宣、新樂、三河、寧河大水。四月，饒平大水。五月，澄海大水，堤決四十餘丈；光化漢水溢，傷人畜禾稼；房縣大水入城，漂沒民居甚多；穀城大水，一月始退；潛江、天門大水入城；鍾祥大水，堤決；沔陽、江陵、慶元大水。六月，東阿河決，陸地行舟。七月，泰州海水泛溢，漂沒官民田八百餘頃；南匯大風雨，海潮溢，田廬鹽場人畜盡沒；海寧海潮溢，塘堤盡決；餘姚海溢，漂沒廬舍，溺死二千餘人；海鹽海水溢；太湖溢；定海大風海溢，漂沒廬舍；鎮海大風雨，海水溢；鄞縣、慈谿、奉化、象山、上虞、仁和、海寧、平湖、山陰、會稽、嵊縣、永嘉，於七月十八日同時大水。八月己丑，蘇州海溢；樂清大水；即墨大水，民舍多圮。十二月，漢水暴發入城。三年正月，寶坻大水。二月，濟南、齊河、濟陽、德州大水。四月，廣州西江水溢。五月，饒平大水。六月，沂州河決；武強滹沱河溢，平地水深數尺，田禾盡淹沒；普宣大水；澄海大水，堤決五百丈。八月十五夜，大埔大水，陸地行舟；曲陽、武強、雞澤、邢臺、棗強、薊州、清苑、遵化州大水；新安大水，南北堤同日決。四年，濟南府屬大水。六月，大埔、應城、黃梅、黃岡、江陵、監利大水；蘄州江水高起丈餘；天門大水，陸地行舟。七月，嘉應、信宜、慶陽、漢陽、漢川、黃陂、江夏、武強、祁州、唐州、黃安、平鄉、饒平、蒼梧、普宣、濟寧州、兗州、東昌大水；崇陽蛟起，水浸入城。八月，桐鄉、南昌、新建、豐城、進賢、清江、新淦、建昌、德化、高淳、鶴慶大水。十二月，曹縣、單縣、菏澤、兗州、東昌大水。五年，漢水溢，武昌、安陸、荊州三府堤決。五月，蒼梧、安南、荊門州、黃岡、蘄州、廣濟大水。六月，平魯山水暴發，漂沒民居；慶陽、蒼梧、石城大水。七月，臨安、孝豐兩縣蛟出，山水陡發，餘杭、新城、安吉、德清、武康俱被水；蘄州江水漲；羅田、石首、公安、廣濟、嵊縣、安肅、容城大水；霍山蛟發水，黃河高數丈，沿河居民漂沒甚★。十月初三日，昌邑海溢，人多溺死；高郵、銅陵、廬江、舒城大水。六年，崇陽、漢陽、潛江大水。七年五月，大庾、南康大水。八年五月，蘇州、震澤大水。八年六月，武定、濱州、海豐、利津、霑化、滕縣、寧陽、兗州大水；濟南小清河決，傷禾稼；萊州霪雨兩月，河水暴發，田禾漂沒，民多溺死；衡水、沙河、雞澤、大名、順德、廣平、永年、高苑、博興、樂安大水；慶雲北河溢，清澗、黃河、無定河溢，漂沒人畜。九年春，樂安、壽光、東昌、長寧、慶雲大水。四月，宜昌溪水暴溢，壞民田。六月，碭山、長山大水。十月，濟南、鄒平大水。十年四月，富川大水。五月，瓘眉大水，沖塌房七十九間，淹斃人口九十五口；榮經、雅安、南安、南昌、撫州、瑞州、吉安大水。六月，黃岡大水。七月，蘇州大風雨，海溢，平地水深丈餘，漂沒田廬人畜無算；鎮洋颶風，海潮大溢，傷人無算；昆山海水溢；寶山颶風兩晝夜，海潮溢，高丈餘，人多溺斃；嘉定海溢；崇明海溢，溺人無算；青浦大風海溢。八月，昆山海水復溢，溺人無算。十一年，武強、邢臺、饒陽、豐潤、薊州、肅寧、沙河、盧龍、昌黎、獻縣大水；三河、寧河溢；沙州山水驟發，沖塌民房五百七十餘間。八月，剡城、高淳大水。十二年三月，懷安大水入城。

乾隆元年，鍾祥漢水溢；漢川、江陵、沔陽、天門大水。七月，鄞縣海水溢，慶元大水。二年二月，樂清、永嘉、瑞安大水。五月，鳳臺、黃岡大水。七月，武強、饒陽、獲鹿、欒城、平山、景州、容城、獻縣、新樂、新河、高邑、順天、莘縣大水，東昌★河決。三年七月，黃岡、麻城、柏鄉、肅寧、滄州、武強、東安、新安、饒平、獻縣、遂寧、合江、邢臺大水；渾河溢，秋禾被災者一百九十村；深澤、無極、澬河水溢。四年四月，亳州河決，潁上、阜陽、五河大水。秋，陽穀、壽張大水，禾盡淹；潤德泉溢。六年四月，鍾祥、天門、沔陽大水。五月，龍川、潮陽、寧都大水。七月，永嘉海溢，瑞州海溢，寶山海溢，蒼梧、湖州大水。八月，鍾祥南郊大水。七年六月，光化、宜城、江陵、枝江、南安府屬、永寧大水；游水發，田廬盡沒。七月，鹽城河決，毀民居數萬間；銅山河決，漂沒廬舍；安丘水溢六七里，人有溺斃者；膠河溢；剡城、袁州、江夏、嘉魚、東流、漢陽、漢川、黃陂、孝感、鍾祥大水，潁上、五河、亳州大水。八年夏，黃岡、宜都、興國、高淳大水。九年，天津、河間、霸州、撫寧大水。五月，澄海大水；東林堤決六十餘丈，沖倒民房數百間；大埔洪水入城，漂沒民房一百九十餘間。六月，漢川、遂寧、簡州、崇慶、綿州、★州、成都、華陽、金堂、新都、郫縣、崇寧、溫江、新繁、彭水、什邡、羅江、彭山、青神、樂山、仁壽、資陽、射洪大水，溺死居民六百餘人。七月，當陽江水暴發，田禾盡淹；紹興、徽縣巖水發，海溢，田禾盡淹；常山大水，溺人無算；淳安江濤暴漲，城市淹沒；桐廬江水驟漲，市城水高二丈，凡浸五日方退；昌化、建德、嘉善大水。

十年四月，西桂、普安州大水，潛江、沔陽等九州縣大水。五月，泰州海溢；亳縣水災；七沃、滄河大水，淹沒人畜無算；渭水溢；秦州藉水溢；白沙北堤決，水入城，民居漂沒甚多；隴石、棗陽、江陵大水。十一月，濟南大水。十一年，棗陽、潛江、沔陽、袁州、高苑大水。六月，連州、臨武大水。七月，鳳陽、潁上、亳州大水。十月，江陵、萬城堤潰，潛江被水災甚重。十一月，即墨大水。十二年五月，游仙山水驟發。六月，應州、渾源、大同三州縣大水。七月，海寧潮溢；鎮海海潮大作，沖圮城垣；蘇州颶風海溢；常熟、昭文大水，淹沒田禾四千四百八十餘頃，壞廬舍二萬二千四百九十餘間，溺死男女五十餘人；昆山海溢，傷人無算；泰州大風潮溢，淹鹽城，傷人甚多；棗陽大水，淹沒田禾；濟陽、德平、平原、霑化、兗州、濟寧州、嘉祥、剡城、莒州、蒙陰、日照、蘭山大水；東□、赤城水災。十三年五月，日照海溢、金鄉、魚臺、濟寧州、寧陽、範縣、壽光、膠州、岐山、潤德、肥城、潛江、漢川、天門、沔陽、江陵、監利大水，太原汾水溢。九月，鄖西、房縣大水。十四年三月，壽光海溢，海豐、全州、太湖大水。八月，宜都漢水漲，沖沒民居百餘家；沔陽、潛江、天門、江陵、監利、漢川大水。十五年三月，平遠大水，連日洪水漲發，壞田屋，漂沒人畜無算。五月，樂亭海潮，運河上，田禾盡淹；英山大水，淹沒田廬；肅寧、阜平、武進、阜陽大水；淳安水驟發，田禾淹沒。六月，日照水溢；隨州溳水溢，壞民田舍；富平、容城、祁州大水。十六年三月，濰縣海水溢；掖縣大風雨，海水溢，漂沒人畜。四月，平度海溢；兗州府屬大水。七月，東昌、日照、利津、霑化、惠民、蒲臺、壽光、永樂大水，灤州河溢。十七年正月，鄖縣、鍾祥、京山等十六州縣大水。四月，洛川水。六月，雷州、文登、榮成、遵化、陵縣、臨邑大水。七月，仁和、海寧水驟至，田禾盡淹。八月，襄陽、棗陽、宜城、穀城、均州、龍川大水。冬，桐鄉南柵大水。十八年二月，峽江、潛江、沔陽、天門、吉安、蘄水大水。六月，饒平大水，漂沒民房五百六十餘間。八月，海豐、利津海溢，壽光海溢，濱州、霑化、蘭山、剡城、日照大水。九月，淮水溢，壞民舍；涑水漲，淹沒西王等村；太湖、鳳陽、五河大水；信宜大水，淹沒廬舍二百餘間，男婦五十餘口。十月，黃河溢，漂沒民舍甚多；慶雲大水。十二月，天門江溢。

二十年，金鄉、魚臺、潛江、沔陽、荊門、江陵、監利、光化大水。十二月，潛江團湖垸堤潰，光化、壽州、鳳陽、潮州大水。二十一年十二月，五河、德州、金鄉、魚臺、壽張大水，東昌★河決。二十三年，青浦、金鄉、魚臺、濟寧州大水，普寧大水入城。二十四年八月，泰州大風潮溢，淹沒禾稼；臨清★河決；太湖、潛山大水。二十五年五月，慶元、洵陽、柏鄉大水。秋，屏山縣百溪水暴漲。二十六年五月，潛江、沔陽等七州縣大水。六月，南宮河水溢；雲夢河水漲，高湧丈餘，田宅盡淹，死者無算；峽江大水溢；江陵、婁縣、固安、永清、寧河、文安、望都、容城、盧龍大水；樂陵、金鄉、魚臺、寧陽、汶上、壽張大水。八月，東昌★河決。二十七年四月，慶雲、棗強、安肅、望都大水。七月，丘縣漳水溢，淹沒田禾；海鹽潮溢塘圮，水入城，漂沒民居；仁和、錢塘、海寧、餘杭大風雨，山水驟發，★場、田禾盡淹；平湖、蒲臺、義烏、青浦、東昌、德平、黃縣大水。二十八年五月，瑞安潮溢，陸地行舟；資陽大水。二十九年二月，南昌、吉安、九江、漢陽、漢川、武昌、江夏大水。四月，黃安、黃州、黃岡、蘄水、廣濟、石首大水；洞庭湖漲，漂沒民居無算。五月，宣平、達州大水。

三十年三月，長清、惠民、諸城大水。七月，府穀河漲；薊州大水；北山蛟水陡發，漂沒房舍。三十一年秋，東昌★河決，濟南、禹城、惠民、商河、利津、金鄉、魚臺大水。三十二年，江夏、武昌、黃陂、漢陽、荊門州、黃岡、蘄水、羅田、廣濟、江陵、枝江大水。三十三年七月，太原、武清、慶雲、寧河、南樂、安肅、望都大水。三十四年五月，蒼梧、懷集、新樂、溧水大水。六月，太湖溢，武進、潛山、湖州、嘉善大水。十月，江夏、武昌、崇陽、黃陂、漢陽、黃岡、廣濟、江陵、枝江大水。三十五年春，鄞縣、慶元大水。夏，古北口山水暴發，滄州、寶坻、武清、喀喇河屯、望都、洵陽、白河、武寧大水，鄖西漢水溢。秋，濟南、東昌大水。壽光大風雨，海溢，傷民畜無算。三十六年正月，鳳陽大水。五月，寧陽、安丘、壽光、博興大水。秋，五河、鄒平、商河、惠民、東昌、德平大水。

四十年春，直隸省四十州縣大水。八月，河津汾水溢，近城高數尺，次日退。四十一年六月，海子山水驟發，浪高丈許，壞城垣廬舍，人多溺死。秋，代州秋峪口河決，田廬多沒。四十四年六月，臨清★河決；施南清江水溢；鍾祥漢水溢，入城，壞民廬舍；江陵大水，田禾盡淹；宜都、武昌大水。四十五年三月，慶元大水。五月，袁州、義烏大水入城，鍾祥、沔陽、潛江、荊州三★大水。六月，常山大雨，湖水暴發，民房多圮；武清、房山、滕縣大水。九月，慶元、金華大水。四十六年十二月，宜城、江陵、壽光、博興大水。四十七年六月十七日，妻阜、涪二江漲，頃刻水高丈餘，民田廬舍淹沒殆盡。中江、三臺、射洪、遂安、蓬溪、鹽亭同日大水，江夏、武昌、黃陂、漢陽、安陸、德安、瑞安大水。四十八年五月，宣平大水，漂沒田禾。六月，江夏、黃梅、武昌三★、黃岡、廣濟大水。

五十一年春，霑化、崇陽大水。八月，江陵大水。五十三年五月，宜昌大水，沖去民舍數十間；常山、慶元、南昌、新建、進賢、九江、臨榆大水。六月，荊州萬城堤決，城內水深丈餘，官署民房多傾圮，水經兩日始退。漳河溢；枝江大水入城，深丈餘，漂沒民居；羅田大水，城垣傾圮，人多溺死；江夏、漢陽九★、武昌、黃陂、襄陽、宜城、光化、應城、黃岡、蘄水、羅田、廣濟、黃梅、公安、石首、松滋、宜都大水。七月，江陵萬城堤潰，潛江被災甚重；漢陽大水。五十四年五月，瑞安、寧海、東湖大水。八月，安州、臨榆大水。五十五年七月，長清、濱州大水；運河決，水溢，禹城、平原等縣水深數尺。八月，灤州灤河溢；樂亭、武強、高唐大水。五十六年正月，湖州大水。十月，即墨沽河水溢。十一月，保康大水，田廬多沒。五十七年十一月，臨江、吉安、撫州、九江大水。五十八年春，青浦大水；貴定大水，壞民舍。四月，隨州、黃安、南昌大水。七月，海鹽潮溢，壞民舍。大名、元城大水。五十九年三月，★河溢，武城大水，襄陽、光化、宜城、黃安、清苑、蠡縣、撫寧大水，滹沱河溢。六十年五月，漢水溢，麗水、分宜、玉山、潛江、沔陽、松滋大水，硃家阜堤決。

嘉慶二年六月，武進、東平、良鄉、天津、靜海、青縣、滄州大水。七月，樂亭、永清大水；寧都霪雨，水驟發，毀民居瓦房一萬八千九百三十間，草房一千二百四十五間，淹斃男婦四千三百九十二名。三年夏，武昌、文安大水。四年二月，蠡縣大水。七月，長清大水。五年，霸州、河間、任丘、隆平、晉寧、定州大水。六年春，禹城運河決，水至城下；長清、觀城、任丘、靜海、黃縣、平鄉大水；滹沱河溢，田禾盡沒；鎮西堤決。六月，武清、昌平、涿州、薊州、平谷、武強、玉田、定州、南樂、望都、萬全、大興、宛平、香河、密雲、大城、永清、東安、撫寧、南宮、金華大水，灤河溢，永定河溢。七月，義烏大雨，江水入城；新城、縉雲大水。七年四月，義烏大水，禾盡沒。五月，定海大水，田禾盡沒。七月，新城大水，漂沒民房一萬七千餘間；漢川、沔陽、鍾祥、京山、潛江、天門、江陵、公安、監利、松滋等州縣連日大雨，江水驟發，城內水深丈餘，公安尤甚，衙署民房城垣倉★均有倒塌，而人畜無損。九月，鄖西大水，鍾祥大水，堤決。八年五月，隨州大水。冬，黃河溢，大水；東阿河決，壞民田廬舍；東昌河決；蒲臺、利津、濱州、霑化、雲夢、範縣、觀城大水。九年三月，南昌、撫州、贛州、九江大水。十年六月，文安、安州、新城、霸州大水。十一年七月，溫州、寧波、鍾祥、珙縣大水。十三年三月，武進、望都、清苑、定州大水。五月，新城、慶元大水。七月，慶元復大水。九月，南宮、袁州、九江大水。十四年四月，望都、房縣大水。六月，南宮大水。十五年四月，新林、宜城大水。六月，濟南大水。七月，永定河溢，南宮、平度、廣元、鹽源大水。十月，宜城大水。十六年四月，保定、文安、大城、固安、永清、東安、宛平、涿州、良鄉、雄縣、安州、新安、任丘大水。秋，肥城、即墨、平度、寧海大水。十七年春，南昌、臨江大水。五月，竹溪大水入城。六月，麗水、房縣大水。二十年四月，歷城、長清大水。二十二年七月，宜城、穀城、嬰武大水。二十四年二月，黃縣大水，沖塌民房，人多溺死。四月，唐山、灤州大水。二十五年，宣化、寧晉、寧河、寶坻、文安、東安、涿州、高陽、安州、靜海、滄州、埠山、大名、南樂、長垣、保安、萬全、懷安、西寧、懷來、新河、豐潤大水。六月，麗水大水。

道光元年三月，寧津大水。五月，保康、隨州、博興、即墨大水。秋，濟南、惠民、商河、霑化、潛江、任康大水。二年正月，鍾祥大水，堤決；潛江大水。五月，光化漢水溢；竹山、鄖縣大水。六月，武城河決；武強河水溢；清苑、唐山、蠡縣、任丘、曲陽大水。七月，定遠、應城大水。八月，霑化徒駭河溢；東昌★河決，壞民田；長清、日照、菏澤、觀城、鉅野大水。三年三月，石首、江陵大水；郝穴堤淤；平鄉、固安、武清、平谷、清苑、蠡縣、任丘、青縣、曲陽、玉田、霸州大水。六月，武城河決；江山、黃梅、鉅野、通州大水；東昌★河決。七月，太湖溢；鮑家壩決，下河禾稼盡淹，蘇州、高淳大水。四年二月，大興、宛平等九州縣大水。七年五月，房縣汪家河水溢，壞田廬無算；西河水溢入城；蘄州大水，漂沒田廬人畜；江陵大水。六月，枝江大水入城；日照大水。八月，崇陽山水陡發，城中水深數尺；潛江大水堤潰。九年秋，霑化、長清大水。

十年五月，通山水陡發高數丈，淹沒田廬人畜無算；崇陽大水。六月，枝江大水入城，漂沒田廬；宜都、興山大水。十一年，貴築、黃安、黃岡、麻城、蘄水、公安、宜都大水；石首堤潰。六月，雲夢堤決，漂沒田廬無算；房縣、安陸大水。七月，日照、清苑、惠民、商河、霑化、高淳、武進大水。八月，鍾祥大水漫堤，黃陂、漢陽大水。十一月，陸河水大漲，房縣、黃州、應山、武昌、南昌、南康、瑞州、袁州、饒州、撫州、文安、清苑大水。十二年夏，松滋堤決；江夏、應山、麻城、鄖縣大水，民房多壞；玉田大水。七月，鍾祥大水，堤決；漢江暴漲，城圮二百四十餘丈，溺人無算；堵水溢，壞官署民房過半；襄陽、宜城大水。八月，均州漢水溢入城，深七尺，民房坍塌無算；應城水溢，青田大水。九月，觀城、鉅野大水，武城河決。十三年春，平鄉大水。四月，貴溪、江山、咸寧、江夏、黃陂大水；武昌大水至城下。五月，公安、宜都、歸州大水。六月，漢江溢；黃岡、蘄州、黃梅大水；大興、宛平、望都、撫寧、石首、公安、松滋大水。五月，麗水、孝義大水。六月，榆林大水，淹沒田禾；縉雲大水。十五年五月，沔縣漢水溢，漂沒田廬；鍾祥大水。七月，霑化、蒲臺、邢臺大水。十六年春，寧海海溢，淹沒民田。七月，鍾祥大水堤潰。十八年六月，宜都水溢，南陽淹沒民居甚多。七月，恩施清江水溢。十九年正月，惠民、霑化、濟寧州大水。三月，枝江大水入城，公安、松滋、鄖西大水。四月，鍾祥大水堤潰。六月，武昌、臨江大水；文昌、天門、公安、枝江、宜都、松滋大水。六月，汶水溢；臨邑、陵縣大水；玉田大水，相繼五年，被災甚重。秋，靜海溢，禾稼盡沒；霑化大水；沔縣漢水溢。

二十一年夏，武昌、黃陂、漢陽、松滋、黃州、鍾祥大水。二十二年五月，江陵大水入城，松滋大水。二十四年七月，嵊縣堤潰，溺死七十餘人；江陵大水，城圮；松滋、枝江大水入城；南昌、袁州、饒州、南康、惠民、霑化、蒲臺大水。二十五年六月，東平大水。七月，青縣、縉雲、雲和、太平、公安大水，樂亭海溢。二十六年正月，灤河溢。五月，枝江大水入城；青浦大水，漂沒數千家。六月，汶水漲，堤決；青縣大水。二十七年，鹽山等二十六州縣大水。二十八年，松滋、安陸、隨州大水；黃州大水至清源門；保康大水，田廬多損。六月，南昌、袁州、饒州、南康、陵縣大水；雲夢山水陡漲，堤盡潰；咸寧、江夏、黃陂、漢陽、高淳、武清大水；蒲圻水漲，高數丈。十二月，隨州、應山、黃岡、江陵、公安大水。二十九年四月，應山大水，居民漂沒無算；黃岡大水入城；蘇州、嘉興大水；湖州大水，田禾盡淹。五月，興安、黃陂、漢陽大水，蠻水溢。六月，公安、羅田、麻城、蘄水、歸州、宜昌、蒲圻、咸寧、安陸大水，黃州大水入城，枝江大水入城。七月，三原河溢，漂沒田舍，溺人甚多；日照大水；武昌大水，陸地行舟。十二月，桐鄉大水，田禾盡淹。三十年六月，黃河漲，漂沒田廬無算；青田、東平大水。

咸豐元年正月東平，夏太平大水。秋，懷州大水。二年六月，平河、高陽大水。七月，鍾祥、穀城、襄陽、潛江、公安大水。三年三月，麗水大水。五月，孝義、嵊縣、太平大水。六月，左田、如德山水暴漲，平地深丈餘。七月，保定府屬大水；宜城漢水溢，堤潰，城垣圮一百五十丈；均州大水入城。四年五月，松陽大水；廣昌蛟出水，西南北三面城圮，淹斃男婦以萬計，官、民舍僅存十之一二。秋，保定府屬大水。五年七月，麗水、雲和大水；景寧山水暴發，田廬盡壞，黃陂、麻城、黃岡、蘄州、廣濟陂塘水溢。十二月，鍾祥水暴溢。六年五月，嵊縣、太平大水。七年夏，松滋、枝江大水。七月，縉雲、濱州大水。八年十二月，江陵、松滋、公安大水。十一年六月，鍾祥大水堤潰。七月，景寧大水。

同治元年五月，公安大水，日照大水。秋，臨江大水。二年春，湖州海水溢。六月，鍾祥大水；潛江高家拐堤決；保康大水，淹沒田舍；公安大水。秋，鄖西大水。三年夏，公安大水。秋，鄖西大水。四年四月，公安大水。五年夏，公安、德安、崇陽、咸寧大水。九月，臨江、江夏大水。六年三月，羅田大水。五月，江陵、興山大水。八月，宜城漢水溢，入城深丈餘，三日始退；襄陽、穀城、定遠、沔縣、鍾祥、德安大水；潛江硃家灣堤潰。九月，臨邑大水，黃河溢。九年六月，滹沱河溢；宜城漢水溢；公安、枝江大水入城，漂沒民舍殆盡；歸州江水暴溢；黃岡、黃州大水。秋，孝義、武昌、黃陂大水。十年夏，武清、平谷大水。秋，公安大水，泗河堤潰。十一年三月，公安、枝江大水。六月，滹沱河溢，漫入滋河；直隸諸郡大水；高淳、甘泉、臨朐大水。十二年六月，公安大水。秋，臨朐、高淳大水，灤河溢，青縣黑港河決。秋，潛江大水。十三年五月，公安大水。秋，甘泉、孝義大水；潛江大水深丈餘，宣平北門外洪水泛濫，水高丈許，沖塌民房八十餘間，男婦二十餘人。

光緒元年二月，青浦、魚臺河決，境內淹沒過半；潛江大水。二年五月，南昌、臨江、吉安、撫州、饒州、南康、九江、潛江大水。六月，青田、宣平大水。八月，邢臺白馬河溢。三年五月，宣平大水。四年夏，常山大水入城，南昌、臨江、吉安、撫州、南康、九江、饒平、廣信、武昌大水。五年五月，玉田、薊運河決；階州大水；文縣大水，城垣傾圮，淹沒一萬八百三十餘人。六月，文縣南河、階州西河先後水漲，淹沒人畜無算。八年三月，武昌、德安大水；常山大水，田禾盡淹，秋復大水。九年正月，玉田、孝義、皋蘭、順天大水。十一年五月，黃河溢，惠民徒駭河溢，霑化大水。十三年秋，灤州、洮州大水。十八年六月，南樂★河決，洮州大水。二十年七月，太平、松門溢，堤盡潰；南樂★河決。

宣統元年六月，蘭州黃河漲，泰安大水。

順治六年七月二十日，上海晚日中黑氣一道，直貫天頂，須臾，海中黑氣一道上升，與日中黑氣相接如橋，至暮乃滅。七年十月十四戌刻，湖州有黑氣一道，自西■東，長百餘丈。九年正月十五日，黃岡雨黑水如墨。十三年正月初一日，衡水有黑氣自西北來，如煙。十四年七月，昆山黑眚見。十一月，含山黑眚見。十五年夏，平湖黑眚見。

康熙二十年八月初四日，澄海見黑氣一條入東門，至北門東林村始滅。十月，宜昌夜間黑眚見。三十四年四月，襄陵黑眚見。

雍正六年三月初九日，鎮洋見黑氣如疋布，良久方散。

乾隆三十五年七月，東光黑氣迷漫，移時方滅。三十九年二月朔，高邑黑眚迷人。四十年四月初五日，高邑黑眚，咫尺不辨。

嘉慶元年秋，棗陽有黑氣自東向西，啐嚓有聲。十四年正月朔，東光有黑氣一道，自西北抵東南，長竟天。

道光二十八年六月，昌黎見黑氣沖。

咸豐三年三月十六日，中★有黑黃氣二道，直沖天際。五年七月初十，曹縣見黑氣寬二三丈，長■天。

同治二年六月，肅州日昃時有黑氣長竟天，半夜方滅。


\end{pinyinscope}