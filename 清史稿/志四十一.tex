\article{志四十一}

\begin{pinyinscope}
地理十三

△江西

江西省：禹貢揚州之域。明置江西巡撫，承宣布政使司，南贛巡撫。清初因之。順治四年，置江南河南江西總督。治江寧。六年，罷河南不轄。九年，移治南昌。尋還舊治。十八年，置江西總督。康熙四年復故。先於三年裁南贛巡撫，為永制。乾隆八年，吉安增置蓮花。十九年，升贛州寧都縣為直隸州。三十八年，升贛州定南縣為。光緒二十九年，改贛州觀音閣通判為虔南。三十三年，改銅鼓營為，屬瑞州。東至安徽婺源縣；六百五十八里。南至廣東連平州；一千三百里。西至湖南瀏陽縣；四百二十里。北至湖北黃梅縣。三百四十里。廣九百七十七里，袤一千八百二十里。北極高二十四度十七分至二十九度五十八分。京師偏東一度五十五分至偏西二度二十四分。宣統三年，編戶三百四十三萬九千八百七十三，口一千三百五十二萬七千二十九。凡領府十三，直隸州一，四，州一，縣七十四。驛道達各省者五：一，北渡江達湖北黃梅；一，東南逾杉關達福建光澤；一，東逾懷玉山達浙江常山；一，南逾大庾嶺達廣東南雄；一，西出插嶺達湖南醴陵。鐵路擬築者四：曰南潯鐵路，自九江而南昌而吉安而贛南，凡三段，備與廣東接，此外道瑞、袁通湘，道撫、建通閩，道廣、信通浙。為支路亦三。航路則九江為江輪停泊之埠。電線自南昌北通九江，南通廣州；又自九江東通蕪湖，西通漢口。

南昌府：沖，繁，難。隸糧儲道。江西巡撫，布政、提學、提法三司，糧儲、巡警、勸業三道駐。東北距京師三千二百四十五里。廣四百四十里，袤四百二十五里。北極高二十八度三十七分。京師偏西三十七分。領州一，縣七。南昌沖，繁，難。倚。東南：麥山、漸山。南：斜山、虎山。西：贛江，一曰章江，自豐城入，經巿汊汛，歧為二。一東北行，會撫河，仍合經流與東湖通，東北逕蛟溪入新建。東：武陽水，即旴水，西北行，入進賢。萬公堤。竿韶鎮。三江口、巿汊二巡司。一驛：巿汊。新建沖，繁，難。倚。西：西山，古曰散原，亙奉新、建昌諸縣境。西南：逍遙。北：松門。西北：銅山。西南：贛江，上承劍江，自豐城入，流逕瑞河口，蜀江自高安來會。東北行，逕吳城，修水自建昌來會，流合鄱陽湖。經星子，出湖口，入大江。湖即彭蠡也。全湖跨南昌、饒州、南康、九江四府境，為省境諸水所匯。南潯鐵路起沙井。巡司駐生米鎮，同知駐吳城鎮。樵舍、海口、吉山、望湖亭、後河、白馬六汛。新興廢驛。豐城沖，繁，難。府南一百三十里。西南：豐城山，縣以此名，道書「三十七福地」之一。東：鍾山。西南：澄山。西北：馬鞍山。南：羅山，富水出；桮山，豐水出。贛江自清江入，流逕縣西，東北行，豐水南來合富水會焉。又東北入南昌、新建。東：雩韶水，來自臨川，西北行，入贛江。松湖、港口、曲江三鎮。大江口巡司。一驛：劍江。進賢沖。府東南一百二十里。城內三臺山。西南：麻山。東：棲賢。西：烏英山、金山。旴水自南昌入，東北行，逕縣西，抵八字，入鄱陽湖。西有軍山湖、日月湖、青嵐湖，俱流會三陽水入鄱陽湖。巡司駐梅莊。有鄔子廢司。奉新沖。府西北一百十五里。北：登高山。西南：華林。東南：岐山。西北：藥王山。西：百丈山，馮水出，左合側潭水，右合金港源，又東南至九梓鋪，納龍頭溪、白水、華林水，至城南。又東納鳴溪三溪，入安義界。巡司駐羅坊。靖安簡。府西北一百五十五里。北：吳（甜心）山。西北：金城、葛仙山；桃源山，桃源水所出，流合雙溪。雙溪一曰南河，源出義寧毛竹山，合龍頭坳、管家坳、委源諸水，逕高湖，歧為二，環城南北，至鴨婆潭復合。一曰北河，出雙坑洞，合爛草湖、大橫溪，逕象湖入安義，會馮水。龍頭坳鎮。武寧繁，難。府西北三百五十里。西北：遼山。西南：大孤。東：遼東山。修水自義寧入，右合洋湖水，左合青坪水，至城南，納楊浦、鳳口水，又西合磧溪、箬溪、魯溪、中黃、三水，入建昌。縣丞駐木高。箬溪水汛。太平陸汛。高坪巿巡司。義寧州繁，疲，難。府西北三百五十五里。原名寧州，嘉慶三年改。東南：毛竹山。東：旌陽。西：九龍。西北：黃龍、幕阜二山。修水出東南，左合百菖水、杭口水，右東津水，至城西。武寧鄉水出大溈山，合東鄉水及鹿源水自南來會，又西折北至城東，合安平水、鶴源水，入武寧。查津，同知駐。八疊嶺鎮有巡司，與排埠塘、杉巿為三。

饒州府：沖，繁，疲，難。隸饒九道。西南距省治三百六十里。廣四百八十七里，袤三百四十里。北極高二十八度五十九分。京師偏東一十一分。沿明制，領縣七。鄱陽沖，繁，難。倚。北：芝山。東：郭璞山。西：堯山。南：關山。鄱陽湖，西南，鄱江匯焉。有二源，一自安徽祁門來，歷浮梁為昌江，一自安徽婺源來，歷德興、樂平為樂安江。流會城東，環城北出，歧為雙港，分注鄱陽湖。東有東湖，一名督軍，流合鄱江。汛八：八字、團轉、強山、館驛前、黃龍廟、樂安河、螺螄嘴、棠陰。石門巡司。芝山驛。餘干沖，難。府東南一百十里。西：藏山。東北：萬重、武陵。西南：李梅。東南：黃山。西北有康郎山，在鄱陽湖中，湖因名康郎。龍窟河一曰安仁江，自安仁入，流經潼口灘，歧為二，西北行，三餘諸水入焉，流抵饒河口，俱入鄱陽湖。康山、黃丘埠、瑞洪三鎮。康山、梅溪、表恩、高溪四汛。瑞洪，縣丞駐。一驛：龍津，裁。樂平繁，難。府東一百十七里。東：康山。北：鳳游。西：吳溪。東南：石城山。婺江自德興入，為樂安江，合長樂水、建節水、吳溪、殷河，流逕縣南樂安鄉，因名。西南流入萬年界。仙鶴、八澗二鎮。康山驛。浮梁沖，繁，難。府東北一百八十七里。北：孔阜山。東：芭蕉。西：金魚。西南：陽麻山。東南：大游、小游山。昌江自安徽祁門入，合小北港、苦竹坑水、磨刀港，流逕城南，西南行，會歷降水、柳家灣水，入鄱陽。景德、桃樹二鎮。巡司駐景德。德興沖，繁。府東二百三十七里。東：銀山、銅山。西北：洪雅。東南：大茅山。大溪自安徽婺源入，建節水自弋陽入，合樂平之桐山港、洎山之洎水，為樂安江，並入樂平。白沙巡司。銀峰驛。安仁沖。府東南一百八十里。東：張古山。北：蟠象山。東北：青山。西南：積煙。西北：華山。安仁江上源為上饒江，自貴溪入，合玉石澗，逕城南，西北行，與白塔河會，至城西北合藍溪，入餘干。萬年難。府東南一百二十里。城北萬年山，縣以此名。西南：團湖。西：託里。西北：軸山。東南：百丈嶺，殷河出，合文溪、南溪，入樂平，注樂安江，又西入鄱陽。巡司駐石頭街。

廣信府：沖，繁，難。隸廣饒九道。西北距省治五百六十里。廣四百二十五里，袤三百六十里。北極高二十八度二十七分。京師偏東一度三十八分。沿明制，領縣七。上饒沖，繁，疲，難。倚。北：茶山。西：銅山。南：銅塘山。東南：鐵山、南屏山。上饒江自玉山入，流逕城南，左納永豐溪，右合櫧溪，其南有岑陽關，自福建崇安入，又西北並入鉛山。鄭家坊、八房場二巡司。葛陽驛。玉山沖，繁，疲，難。府東一百里。西：回龍。南：武安山。北：三清、懷玉山。上乾溪有二源，一出三清山冰玉洞，一自浙江常山來會，合下乾溪，逕城南，為玉溪。又西行，右合侖溪、沙溪，入上饒，為上饒江。縣丞駐營盤要口，巡司駐太平橋。一驛：懷玉，裁。弋陽沖，難。府西一百三十里。南：龜峰、軍陽山。東：搗藥山。上饒江自鉛山入，逕黃沙港，合大洲溪，右瀆自興安入，合弋溪，縣以此名。又西逕城南，左合軍陽水，右納葛溪，西行入貴溪。大橋汛。縣丞駐漆工鎮。一驛：葛溪，裁。貴溪沖，繁，難。府西二百五里。南：龍虎山。西：自鳴山。西南：象山。北：百丈嶺。貴溪一名薌溪，上流為弋陽江，自弋陽入，流逕縣南，納須溪、箬溪，又西合惠安溪、橫石港，會上清溪，西行入安仁。有火燒關，與福建光澤界。縣丞駐江滸山。上清鎮、鷹潭鎮巡司二。薌溪廢驛。鉛山沖，繁。府西南八十里。西：鉛山，縣以此名。北：鵝湖。南：鳳凰。西南：銅寶。西北：芙蓉山。上饒江自上饒入，流逕縣西，至汭口，桐木、紫溪諸水合為汭口水注焉，西行入弋陽。其東大洲溪自上饒入從之。分水、溫林、桐木、雲際並有關。紫溪、河口二鎮。湖坊鎮巡司。河口，縣丞駐。鵝湖驛。廣豐繁，難。府東南五十五里。舊名永豐，雍正九年改。西：鶴山。西北：覆泉。東：雙門、三巖山、念青嶺。南：平洋山。永豐溪自福建浦城入，合銅鋍、封禁諸山水，又北，左合永平溪，折西南，逕城南，流至水南渡，合西橋諸水，入上饒江。拓陽鎮。巡司駐洋口。興安簡。府西八十五里。北：橫峰山、重山。南：赭亭山。西：仙巖。葛溪自上饒來，南行注弋陽江，合黃藤港水，又西入弋陽。

南康府：沖。隸饒廣九南道。南距省治二百四十里。廣三百里，袤一百十里。北極高二十九度三十一分。京師偏西二十五分。沿明制，領縣四。星子簡。倚。西南有黃龍山。西北有廬山，硃子知南康軍講學處。北：吳章。東北：定山。鄱陽湖在縣城外，贛江經焉，北行至都昌。又北入德化。南落星湖，東宮亭湖，鄱陽湖之隨地異名者也。谷簾水自德安入，東南行，入鄱陽湖。諸磯、青山、謝師塘、岡窯四汛。渚溪、青山二巡司。都昌疲，難。府東六十里。西：元辰山，道書「五十一福地」。東：陽儲。北：檀樹。東北：篁竹山。鄱陽湖在西，其中有強山、四望、松門諸山，北流入湖口。北通後港河，自左蠡石流嘴引入，至徐家埠，又北匯西洋橋水入湖口。柴棚、左蠡二鎮。棠陰、黃金嘴、豬婆山、左蠡四汛。縣丞駐張家嶺。巡司駐周溪。一驛：團山，裁。建昌沖，繁。府西南一百二十里。北：將軍。西：越山。西南：長山。馮水自安義入，至城南曰南河，流合修水。修水自武寧入，至縣西曰西河，右合桃花水、雲門水，左合白楊港水、白水，東北入新建注贛江。蘆埠、河滸二鎮。南潯鐵路。安義沖，繁。府西南二百里。南：文山。東：西山。西：臺山。北：馬山。馮水自奉新入，左納雙溪，右合兆州水，至閔房分流復合，東北匯洪泉水，入建昌。龍江水、東陽、新逕水俱自靖安入，流注修水。

九江府：沖，繁，難。饒廣九南道治所。九江鎮總兵駐。南距省治三百里。廣四百十里，袤七十里。北極高二十九度五十二分。京師偏西二十四分。沿明制，領縣五。德化沖，繁，疲，難。倚。南：廬山，道書「第八洞天」，又與虎溪為「七十二福地」之二。西南：柴桑。東南：天花井山。東南：鄱陽湖，大孤山在其中。湖東北流，行至德化界。大江右瀆自瑞昌入，曰潯陽江，流逕城西北，東行合湓水，其支津瀦為城門、金雞、鶴向諸湖，會龍開河，東逕白石磯入湖口。西南：黃河、潘溪入德安。東：女兒港，源出廬山，東北流，入鄱陽湖。城西有鈔關。商場：咸豐十一年開，在西門外。南潯鐵路止龍開河。巡司三：大姑塘、小池口、城子鎮。汛三。一驛：通遠。潯陽驛，裁。德安沖，繁。府西南一百二十里。南有博陽山，古敷淺原，前有博陽水。北：孤山。西北：望夫山。谷簾水出康王谷，東南流，入星子。廬山河一名東河，出廬山烏龍潭，西北流。黃河一名北河，出高良山，南流。西河出苦竹源，東南流。三河合於縣東北之烏石門，曰三港口。南潯鐵路所經。瑞昌簡。府西七十里。南：榜山。西：白龍。西北：蘇山、鴉髻。西南：清湓山，清湓水出焉，流逕城西，南行入德化。西：瀼溪，西南流入大江。江在縣北，自湖北興國入，納下曹湖、赤湖，東行入德化。西南：傅陽水，出小坳，東南入德安。黃土巖水出大坳，西北入興國。北有梁公堤。巡司駐肇陳口。湖口沖，繁，難。府東六十里。長江水師總兵駐。東：武山。西南：旗山。南：上石鐘山。北：下石鐘山。山西岸為梅家洲，鄱陽湖挾贛江由此入大江。江來自德化，納清水港、太平關水，東北行，入彭澤。北有長虹堤，水師中營駐。汛十一：上下石鐘、洋港、大王廟、馬家灣、梅家洲、龍潭、柘磯、八里江、白滸塘、老洲頭。鎮四：流撕橋、湖口、柘磯、茭石磯。一驛：彭蠡，裁。彭澤沖，繁。府東北一百五十里。南：龍游山。東南：浩山。北：小孤山，山在江中，江畔彭浪磯，與山對峙。東北：馬當山，枕大江。江自湖口入，納馬埠水，瀦為筲箕港、黃土港，其支津太平關水，入湖口。又東合六口水，至馬當山麓，入安徽望江，東流。巡司駐馬當。汛六：馬當、小孤洑、北風套、芙蓉墩、陸口、金剛料。一驛：龍城，裁。

建昌府：繁，疲，難。隸督糧道。西北距省治三百六十里。廣二百二十五里，袤三百七十里。北極高二十七度三十四分。京師偏東一十一分。沿明制，領縣五。南城沖，繁，難。倚。城內高空山。東：斂山。西：雲蓋。東北：白馬。西南：麻姑山。旴江一曰建昌江，自南豐入，納彭武溪、斤竹澗，逕城東，合黎灘水、飛猿水，為東江，東北行，入金谿。巡司駐新豐。藍田、洑牛二鎮。新城沖，繁。府東南一百二十里。西：日山。南：福山。東：飛猨嶺。西南：紅水嶺，黎灘水出，一名中川，合九折水，至南津，左合七星澗，右合九龍潭，逕城南。又西北至港口，左會龍安水，至公口入南城。飛猨水一名東川，源自濟源杉嶺，周湖並下，西北行，入南城，合黎灘水，為東江。龍安水一名西川，出會仙峰，東北流，注黎灘水。石峽、龍安、五福三鎮。極高、同安二巡司。南豐繁，疲，難。府南一百二十里。西：軍山。東：大龍。南：石龍。東南：百丈嶺。旴江自廣昌入，左合瞿溪、灑溪，右九劇水，逕城南而東，合蔓草湖、雙港、梓港，入南城。盤州、黃沙、白舍、龍池、仙居五鎮。龍池、羅坊二巡司。廣昌難。府南二百四十里。西北：金嶂。西南：望軍山。東：中華。南：翔鳳。東南：血木嶺，旴水出焉，西北，右合庚坊、文會、大凌諸港，至南門外，亦曰西大川。又北逕城東，左合學溪、青銅港，入瀘溪。白水、頭陂二汛。白水、秀嶺二巡司。瀘溪簡。府東北百五十里。南：蓮花山。東：石筍。西：魚山。西南：雲溪。東南：五鳳山。瀘溪自福建光澤入，屈西北至石陂渡，合見溪，逕城北至三溪口，左合南港水，折東北逕高阜，右合嚴槎港、稅溪，入貴溪為上清溪。有瀘溪鎮。

撫州府：繁，疲，難。隸督糧道。北距省治二百十里。廣三百七十五里，袤三百里。北極高二十七度五十六分。京師偏西十分。沿明制，領縣六。臨川沖，繁，難。倚。城內香柟山。西：銅山。東：英巨。北：筆架。南：戚姑。東南：靈谷山。汝水即旴江，一曰撫河，自金谿入，西北行，合臨水，入南昌界注贛江。臨水自崇仁入，東北行，會宜黃水，逕縣北注汝水。北有千金陂。航步鎮。巡司一駐溫家圳，一駐東館。孔家驛，裁。金谿繁。府東南一百三十里。南：官山。西：柘岡。東：銀山、金窟山；雲林山，跨撫、建、信三府境。旴水自南城入，逕明山港，合清江，亦曰石門水，會金溪、苦竹水，入臨川。清江水出福建光澤，至縣之清江橋，曰清江水，西北流，合旴水。三港水出崖山，合青田港、仙巖港，入東鄉。一鎮：許灣，縣丞駐。崇仁繁，難。府西九十里。西有崇仁山，縣以此名。東南：沸湖。南：華蓋山、相山。東：仙游。北：櫟山。臨水即寶塘水，自樂安入，逕嚴陀寨，巴水會焉，折東合羅山右水。西：寧水，逕城南，又東合羅山左水及青水，右孤嶺水，至白鷺渡入臨川，與宜黃水會。巡司駐鳳岡墟。宜黃繁，難。府西南一百二十里。城北隅鳳臺山。南：黃山。北：曹山。西南有黃土嶺，黃水出焉。東南有軍山，宜水出焉。二水合流曰宜黃水。合藍水、曹水，合於城東，入臨川，注臨水。巡司駐棠陰。樂安簡。府西南九十里。東南：鼇頭。西：仕山。北：萬靈山。東：芙蓉山，鼇溪水出，西合西華山水，至城東，合載興山、甑蓋山水，逕城南至負陂，合遠溪、大溪，入永豐。西北：大盤山，寶唐水出，東北合河源、蛟河等水，入崇仁為臨水。龍義鎮。招攜巡司。東鄉難。府東北八十里。東：七寶。北：五彩。西：槲山。東北：三港口水，匯花山港、太平橋水，西逕新陂，納齊岡水，入臨川注汝水。其金谿三港入為田埠水，緣安仁界入之。潤溪亦三源，合於巖前陂，北入餘干。鎮二：白玕、平塘。

臨江府：沖，繁。隸鹽法道。東北距省治二百十里。廣二百五十里，袤一百七十五里。北極高二十七度五十八分。京師偏西一度三分。沿明制，領縣四。清江沖，繁，疲。倚。西：章山。東：閤皁山。南：瑞筠山。贛江自新淦入，袁江自新喻入境，合上下橫河，繞郡城而北，為清江。自贛江北沖蛇溪江不復合，至城北二十里始復會焉。北行會蕭、淦諸水，入豐城。東有梅家畬堤。東北白公堤。樟樹鎮汛，通判駐。一驛：蕭灘，裁。新淦沖，繁。府南六十里。東湓山。南：楓岡山。西：百丈峰。東北：小廬。贛江自峽江入，合沂江、蘆嶺水、逆口溪，逕城西，又流逕縣西南，北行，左合桂湖，右金水，入清江。杯山巡司。金川廢驛。新喻繁，難。府西一百二十里。西南：銅山。北：蒙山。南：虎瞰山。袁江一曰渝水，自分宜入，左合嚴塘江，右板陂水，逕縣南，東行入。逕嚴潭，至城南，亦曰秀水。左合畫水、睦宦水，右納七里山水、麻田水，又東北入清江。西南：黃金水自廬陵入，入峽江。巡司駐水北墟。峽江沖。府西南一百三十里。西：鳳凰山。東：玉笥山。南：刀劍山。贛江自吉水入，納黃金水，北逕城南，亦曰峽江。又東北，右合玉澗水，左亭頭水，至烏石渡，納水匽水、象水、蓮花潭水，入新淦。沂江自新淦入，河源頭水、南源水環蜈蚣山仍入之。有峽江廢司。玉峽廢驛。

瑞州府：沖。隸鹽法道。順治初，沿明制。光緒三十三年，改銅鼓營為來屬。東北距省治一百二十里。廣二百二十五里，袤一百五里。北極高二十八度二十五分。京師偏西一度十一分。領縣三，一。高安沖，繁。倚。城內碧落山。東：大愚。西：鳳嶺。南：羊山。北：米山。西北：華林山。蜀江一名錦水，自上高入，東行至瑞河口之象牙潭，與贛江會。曲水出蒙山，南入贛江。岡嶺鎮。灰埠巡司。新昌疲，難。府西北一百二十里。西：黃。北：大姑嶺，相連為八疊嶺。西北：黃岡山。西南：錦水自上高入，左合長塍，東南至凌江口入上高。凌江一名鹽溪，源出逍遙、八疊二山，流逕城西，合滕江，注蜀江。巡司二：大姑嶺、黃岡洞。上高難。府西南一百二十里。北：敖山。南：蒙山。西南：米山。蜀江自萬載入，左合益樂水，右合雲江。又東北合凌江，又東南合六口水、斜口水，逕城南，又東北至洞口腦入高安。有離婁橋鎮。銅鼓簡。府西北二百二十里。光緒三十三年，裁都司營改置。西：大溈山，寧鄉水出，一名西河，下流注修水。排埠塘巡司。磉頭汛。

袁州府：沖，繁。分巡道治所萍鄉。原為鹽法道兼巡袁州、瑞州、臨江三府，駐南昌。光緒三十三年改專分巡加兵備銜，擬由南昌移治，南昌並屬焉。東北距省治四百八十里。廣三百里，袤二百八十里。北極高二十七度四十九分。京師偏西二度五分。沿明制，領縣四。宜春沖。倚。南：仰山。北：喝斷山。東：震山、萬勝岡。西南：望鳳山。袁江，古牽水，自萍鄉入，合鸞溪為稠江，至城北為秀江，右合清瀝江、九曲水，左渥江，入分宜。西北：滄江嶺水，入萍鄉。太平關鎮汛。黃圃巡司。分宜沖。府東八十里。東：鐘山。西：昌山。北：貴山。東北：雞足山。袁江西南自宜春入，逕城南為縣前江，東行出鐘山峽，入新喻。東北：竹橋水、麻田水、硯江，入安福、廬陵。貴山鎮。安仁廢驛。萍鄉沖，繁。府西一百四十里。西：徐仙山。南：筆架。東南：羅霄山，羅霄水出焉。分二支：一東流合牽水、渝水，折東逕宣鳳汛，入宜春，為袁江；一西流合泉江，逕城南，會羅霄西北水，折西北，逕湘東鎮，右合平溪嶺水，入湖南醴陵，注淥江。四鎮：宣風、蘆溪、上慄、插嶺關。巡司二：蘆溪巿、安樂。有草巿廢司。鐵路達湖南醴陵。萬載繁，難。府北九十里。北：龍山。東：東岐山。西：鐵山。西北：紫蓋山。龍江，古蜀水，源出縣西劍池，會別源缽盂塘水，東匯於金鐀湖。其西流者入湖南瀏陽。又東流至楮樹潭，合野豬河，至城北，會龍河。又西，左合康樂水，入上高界。巡司駐珠樹潭。

吉安府：沖，繁，疲，難。隸吉贛南寧道。順治初因之。乾隆八年，析永新西北境、安福西境，置蓮花。東北距省治四百八十里。廣五百里，袤三百九十里。北極高二十七度八分。京師偏西一度三十五分。沿明制，領縣九。廬陵沖，繁，疲，難。倚。西：天華。北：瑞華。東南：青原。南：神岡。北：螺子山。贛江自泰和入，納義昌水，東北逕廟前汛，廬水西自安福入，會永新禾水、邕水，逕神岡山來會。又北逕城東，合真君山，逕白鷺洲至螺子川，曰螺川。又東北合橫石水、西岡嶺水，並入吉水。固江、永陽、富田三巡司。泰和沖。府東南八十里。東：王山。西：武山。西北：傳擔山。贛江西南自萬安入，曰澄江，流抵縣之珠林口，雲亭江西北流來會，左合清溪，逕磯頭，右納仙槎江，其西北邕水並入廬陵。白羊凹鎮。馬家州巡司。吉水沖，繁。府東北四十五里。東：東山。南：天岳。北：王嶺。西北：朝元。東南：觀山。義昌水自永豐入，合盧江，至張家渡入廬陵。贛江又東北流，逕城西南合恩江，為吉文水，東北行，入峽江。盧江源出永豐，入境匯為盧陂，下流注贛江。阜田巡司。永豐疲，難。府東北一百三十五里。南：龍華。西：西華。北：巘山。東：郭山。西北：王嶺。恩江一名永豐水，出寧都及樂安、興國，流逕城東南，合葛溪、白水，會龍門江、義昌水，入吉水，注贛江。巡司三：層山、沙溪、表湖。有上固汛。安福繁，難。府西北一百二十里。東：蒙岡。南：南岡。北：鵝湖。西北：武功山，瀘水出，即古廬水，至城北，又東合智溪，折南至洋口，與王江合，入廬陵，會永新江入贛江。石鎮。蘿塘巡司。龍泉繁，疲，難。府西南二百五十里。西：石含。東：銀山。南：五峰。東南：錢塘山。遂水一曰龍泉江，源出左右溪。左溪一自湖南桂陽入，一自上猶入，至縣之左安而合。右溪出石含山，至李派渡合左溪，為遂水，東行入萬安。蜀水一名禾蜀，出縣北黃坳，東行至太和之瓦窯，入贛江。三鎮：禾源，其北鄉、秀州並有巡司，與左安三。萬安沖，繁。府東南一百八十里。西：芙蓉。東：蕉源。南：朝山。贛江自贛入，合梁口、造口及油田溪，逕城西南，合龍溪、檜溪，又北逕黃公灘納韶水，為韶口。又東北合城江，至窯塘入泰和。其西蜀水自龍泉入，亦入泰和界，西北有梅陂。巡司二：武索、灘頭。一驛：皁口，裁。永新繁，難。府西二百二十里。東：東華山。東北：高士。南：義山。西北：禾山，禾水出，一曰永新江，自蓮花入，東行繞縣，至白堡入廬陵。上坪寨巡司。永寧簡。府西二百八十里。東：旗山。西：漿山。西北：七谿嶺，勝業水出焉，西會拐湖山水，逕城南，又西會漿山水，折北逕小江山入永新，注禾川。巡司駐升鄉寨。蓮花沖，疲，難。府西二百六十里。乾隆八年置。西：關城山。東南：壺山。北：黃暘。東北：玉屏山。文匯江西北出萍鄉及湖南攸縣界，經高天巖，合上西、礱溪二鄉水，匯於龍陂。環城而西，合琴亭水，自馬江至礱山口注永新。東北：水雲洞水入萍鄉。西南：茶水出書堂嶺，入湖南。富漢村巡司。蓮花橋汛。

贛州府：沖，繁，疲，難。吉贛南寧道治所。南贛吉袁臨寧總兵駐。順治初，因明制，置南贛巡撫。康熙三年裁巡撫。乾隆十九年，升寧都縣為直隸州，割瑞金、石城隸之。三十八年，升定南縣為。光緒二十九年，改觀音閣通判為虔南。東北距省治九百三十里。廣三百三十里，袤五百六十里。北極高二十五度五十二分。京師偏西一度四十一分。領縣八。贛沖，繁，難。倚。南：崆峒山。東南：玉房。西南：九峰。北：儲山、黃唐。東北：金螺山。章水自南康入，東北行，逕城西，貢水自雩都入，西行逕城東，至魚尾潭，與章水合，是為贛江，贛闕在焉，古稱湖漢水，北行入萬安。十八灘，九隸縣境。鈔關在治北。長興、桂源、大湖江三巡司。水口、官村、良富、東塘四汛。雩都難。府東一百五十五里。東：峽山。北：雩山。西南：藥山。東南：柴侯山。貢水自會昌入，北逕齊茅汛，右合雷公嶂水，又西合垇腦廡水，至白石塘，合寧都水，入贛。興仁巡司。信豐繁，疲，難。府南一百六十里。西：木公山。東：長老。西北：廩山。桃江自龍南入，北行入境，為信豐江。東北行，合三江水，入贛注貢水。楊溪堡巡司。興國難。府東北一百八十里。西：玉山。東：崖石山。北：覆笥。東北：蜈蚣山。瀲江一名興國江，會平川，折南逕城東，又西，左合程水，右菏嶺廖屋溪、烏山嵊水，入贛注貢水。西：義昌水出虔公山，入永豐。北：雲亭江入泰和。衣錦寨巡司。均村、崖石二汛。會昌沖，繁。府東南三百二十里。南：四望山。北：明山。東：古方。東南：盤古山。貢水自瑞金入，會綿、濂、湘水，西行入雩都。東南：榮陽水出筠門嶺，入武平。有湘鄉、承鄉二鎮。筠門嶺巡司。安遠簡。府東南三百三十里。西：源華。北：鐵山。東南：馬鞍山。濂江一名安遠江，出長寧仰天湖，西逕城南，西北合欣山安遠水，縣以此名。東北行，逕古田，會上濂水，又北，左合里仁、小華江，右雲雷水，入會昌，匯湘水。三百坑水出三百山，西南流入定南。縣丞駐羅塘市，巡司駐板石鎮。長寧簡。府東南四百四十里。西：大帽山。西南：鈐山。北：官谿。東南：項山。尋鄔水出尋鄔堡新窖路山，屈東南，合馬伏崠水，又西南至城東大陂角，會馬踶江、河嶺水、太湖洞水，入廣東龍川。雙橋鎮。新坪、黃鄉堡二巡司。龍南簡。府南三百五十里。南：歸美。西：祿馬。東南：清修。西南：冬桃山，桃水出焉。東北行，逕城北，與濂、渥二水合，為三江口。又北合灑源堡水，逕龍頭山，入信豐，為桃江。定南繁，疲，難。府南四百三十五里。舊為縣。乾隆三十八年改置。城內文昌山。南：三臺。北：楊梅山。東北有劉■D3山。鶴子水上源即三百坑水，出自安遠，入為九曲河，逕九洲，合劉■D3隘水，至水口。右合汶嶺水，又北逕三溪口，合三坑水，入廣東龍川。咸水出南坑諸山，流抵龍南，會濂水，注桃江。下歷鎮有巡司。虔南繁，疲，難。府南四百五里。舊為觀音閣，通判治。光緒二十九年改置。桃水自龍南來，東行入三江口。巡司駐楊溪堡。

寧都直隸州繁，疲，難。隸吉贛南寧道。順治初，因明制，贛州為縣。乾隆十九年，升直隸州，並割瑞金、石城隸之。北距省治七百二十里。廣二百十五里，袤四百五里。北極高二十六度二十七分。京師偏西三十八分。領縣二。西：金精山。東：翠屏。南：螺石。北：凌雲山。東北：梅嶺，梅江水出焉，南行合諸水為東江，抵州東北，合西江，為三江口。又南，合白沙、白鹿水，為寧都水，入雩都。下河寨巡司。蕭田、蘆畬、黃陂、固村四汛。瑞金繁，疲，難。州東南一百七十里。東北：陳石。西：石門。南：雲龍。北：瑞雲山。貢水由福建長汀入，至城東南，會綿水、羅漢水，至水東渡，會北壩水，入會昌。東北：琴江，自寧都緣界入雩都。瑞林寨、湖陂二巡司。瑞林寨汛。石城簡。州東一百十里。東：筍石。東北：牙梳。西南：八卦。西：西華山。琴水出牙梳山之鷹子岡，西南會壩水，至城東，又西南，右合蝦公磔，左楓樹坳、蓮花水，逕古樟潭，合梨子崠、黃株潭水，入州。捉殺寨巡司。

南安府：沖，繁。隸吉贛南寧道。東北距省治一千一百三十里。廣三百五十里，袤三百六十五里。北極高二十五度二十九分。京師偏西二度三十分。沿明制，領縣四。大庾沖，繁。倚。西南有大庾嶺，縣以此名，一曰梅嶺，上有關曰梅關，相連為小梅嶺。東：獅子。西：西華。北：鐵岡。東北：玉泉。章江自崇義入，逕東北徒峰山，合李洞碧、赤嶺水，又東南，合平政水及涼熱水，又東納浮江，逕城南，又東合大沙河、湛口江，入南康。赤石嶺、鬱林鎮二巡司。小城、新城二鎮。一驛：小溪。其橫浦驛，裁。南康沖，繁。府東北一百三十五里。北：旭山。東北：丫髻。東南：獨秀。西南：龍山。西北：禽山。芙蓉江即章江，自大庾入，東流折北納南埜水，又東北，上猶江自其縣入，合西符水，左合禽水、過水、梅江來入，是為三江口。又東入贛會貢水。潭口、相安二巡司。南埜廢驛。上猶簡。府東北二百五里。東：資壽。西：書山。南：方山。北：飛鳳山。章水西南自崇義合西北琴江及禮信水，逕蜈蚣峽，左合鬥水、米潮水、料水，折東南，逕城南，曰縣前水。又東，左合猶水，曰上猶江。復合九十九曲水，又東南，合感坑水，與城南稍水並入南康，注章水。浮龍巡司。營前，縣丞駐。崇義簡。府北一百二十里。北：崇山。南：觀音。西北：桶岡。西南：聶都山，章水出，南逕師子巖，歧為二：南派亦曰池江，入大庾；北派東北逕城西，其西源流為益漿水，東納琴江入上猶，東南至坪江。西：符水，合南源水，右納義安水，至符江口。又南浮江，並入南康。橫水出大嶂山，繞城北出，會東溪水，入上猶江。上保、文英二鎮。金坑、鉛廠、長龍三巡司。


\end{pinyinscope}