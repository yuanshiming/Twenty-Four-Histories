\article{表一}

\begin{pinyinscope}
皇子世表一

自周室★建同姓，穆屬維城；炎漢以降，帝王之子，靡不錫以王爵。考帝系者，於以見親親之誼焉。清初封爵之制，未嘗釐定，武功、慧哲、宣獻諸王，皆以功績而獲崇封。崇德元年，定九等爵。順治六年，復定為親、郡王至奉恩將軍凡十二等，有功封，有恩封，有考封。惟睿、禮、鄭、豫、肅、莊、克勤、順承八王，以佐命殊勛，世襲罔替。其他親、郡王，則世降一等，有至鎮國公、輔國公而仍延世賞者。若以旁支分封，則降至奉恩將軍，迨世次已盡，不復承襲。蓋自景祖以上子孫謂之「覺羅」，與顯祖以下子孫謂之「宗室」者，親疏攸別，爵秩亦殊，數傳而後，僅得子、男。原夫錫爵之本意，酬庸為上，展親次之，故有皇子而僅封貝勒、貝子、公者。揆諸前禩，至謹極嚴。雍正後，惟怡賢親王以公忠體國，恭忠親王以贊襄大政，醇賢親王以德宗本生考，皆世襲罔替。至末年，而慶親王奕劻乃亦膺茲懋賞矣。自餘宗潢繁衍，非國有大慶，不得恩封；非嫻習騎射，不得考封。而入關二百餘年，習尚文勝，無復開國勇健之風，每■歲終，與於選者益★。此盛衰強弱之原歟？今自肇祖以下子孫，列為世表，本諸瑤牒，支別派分。其不列於十二等之封者，謂之「閒散宗室」，則從略焉。作皇子世表。

天命八年六月戊辰，太祖御八角殿，集諸公主、郡主，訓之曰：「朕仰體天心，勸善懲惡，雖貝勒、大臣，有罪必治。汝曹茍犯吾法，詎可徇縱？朕擇賢而有功之人，以汝曹妻焉。汝曹當敬謹柔順，茍陵侮其夫，恣為驕縱，惡莫大焉！法不汝容。譬如萬物依日光以生，汝曹亦依朕之光以安其生可也。」復語皇妹曰：「汝其以婦道訓諸女！有犯，朕必罪之。」越數日，又諭歸附蒙古諸貝勒曰：「有娶我諸女者，茍見陵侮，必以告。」太祖初起，諸女但號「格格」，公主、郡主，亦史臣緣飾云爾。厥後始定：中宮出者，為「固倫公主」；自妃、嬪出者，及諸王女

育宮中者，為「和碩公主」。然開國初，有皇女僅得縣君、鄉君者。康熙以後，有妃、嬪若諸王女封固倫公主者，則恩澤有隆殺也。終清之世，為主婿者，前有何和禮，後有策棱，賢而有功，斯為最著。他若拉多爾濟，宮門殄逆，承祖澤；索特納木多爾澤，親臣受遺勛，皆克由禮，而諸主亦皆循循？，集於其子：與國同休戚，稱肺腑之誼。餘則奉朝請，參宿孝謹，太祖之教遠矣。後漢書以公主附后妃後，南齊檀超議為帝女立傳，王儉駁之，乃寢。新唐書始用其例，明史仍之。而遼、元二史則改次為表，詳略得中，今效為之，主婿無傳者，附見其事跡焉。


\end{pinyinscope}