\article{志七十一}

\begin{pinyinscope}
○樂三

△樂章一郊廟群祀

圜丘九章郊廟樂，順治元年定，乾隆十一年用舊辭重改。今以順治所制分載句中。中和韶樂，黃鍾宮立宮，倍夷則下羽主調。

迎神始平欽原敬。承純祜原祐。兮，於昭有融。時維永清兮，四海攸同。輸忱元祀兮，從律調風。穆將景福兮，乃眷微躬。淵思高厚兮，期亮天工。原恐負鴻則。聿章彞序兮，夙夜宣通。雲軿延佇原鸞輅。兮，鸞輅空濛。原忽降中壇。翠旗紛裊兮，列缺豐隆。肅始和暢兮，恭仰蒼穹。原慶洽陶匏。百靈祗衛兮，齊明闢公。神來燕娭兮，惟帝時聰。原恭仰顥穹兮，神來燕喜。協昭慈惠兮，逖鑒臣原予。衷。

奠玉帛景平靈旗爰止兮，樂在懸。原奉玉筵。執事有恪兮，奉玉筵。原駿奔前。聿昭誠敬兮，駿奔前。原有美圭璧兮，薦縞纖。嘉玉量幣兮，相後先。原經緯獲理兮，耀瑚璉。來格洋洋兮，思儼然。臣原孔。忱翼翼兮，告中虔。

進俎咸平吉蠲為饎兮，肅豆籩。原升肴珍錯兮，列豆籩。升肴列俎兮，敢弗虔。原吉蠲為饎兮，格乾圜。毛炰繭慄原九州美味。兮，薦膏鮮。致潔陶匏兮，香水泉。原特牲潔敬兮，苾芳筵。原隨原垂。降鑒兮，駐雲軿。錫嘉福兮，億萬斯年。

初獻壽平玉斝肅陳兮，明光。桂漿初醖兮，信芳。臣心迪惠兮，捧觴。醴齊載德兮，馨香。靈慈徽眷兮，矞皇。勤仰止兮，斯徜徉。

亞獻嘉平考鐘拂舞兮，再進瑤觴。翼翼昭事兮，次第肅將。睟顏容與兮，蒼幾輝煌。穆穆居歆兮，和氣洋洋。生民望澤兮，仰睨玉房。榮泉瑞露兮，慶無疆。

終獻永平原雍平。終獻兮，玉斝清。肅秬鬯兮，薦和羹。原微誠。磬管鏘鏘兮，祀孔明。原協氣升。旨酒盈盈原盈盈旨酒。兮，勿替思成。明命顧諟原尚其醉止。兮，群福生。原懷嘉生。八龍蜿蜒兮，苞羽和鳴。

徹饌熙平一陽復兮，協氣升。原盥薦畢兮，精白申。盥薦畢兮，精白陳。原虞燕娭分，勞帝神。旋廢徹兮，敢逡巡。原百闢肅雍兮，傾罍尊。禮將成兮，樂欣欣。瞻九閶兮，轉洪鈞。原無二句。福施下逮兮，佑此原宜佑。人民。

送神清平原太平。升中告成原嘉德夙成。兮，晻靄壇場。穆思回盼兮，靈駕洋洋。原有山河日月兮，朗耀崇深。青龍按節兮，白虎低昂。洪鈞滌蕩兮，妖孽潛消。三句。臣原我。求時惠兮，感思馨香。原有鳴玉鏘金兮，肅若有望。紫壇截嶪兮，赫赫皇皇。臣乘寶歷兮，載須我輔。三句。原蒙博產兮，多士思皇。原作山嶽鍾良。天施地育兮，百穀蕃昌。原不可殫究。殖我嘉師兮，正直平康。原沐浴休光。

望燎太平原安平。隆儀告備兮，誠既將。原雷車電邁兮，飛遠揚。有虔秉火兮，焫越芳。雷車電邁兮，九龍驤。原繁會賁鏞兮，奮龍旂。紫氛四塞兮，雲旗揚。原俾爾昌兮，降蕭光。蒸民蒙福兮，順五常。原富壽康。惟予小子兮，敬戒永臧。原予獲疇祉兮，萬億斯皇。

方澤八章中和韶樂，林鍾清變徵立宮，夾鍾清商主調。

迎神中平吉蠲兮，玉宇開。薰風兮，自南來。鳳馭紛兮，後先；岳瀆藹兮，徘徊。肅展禮兮，報功；沛靈澤兮，九垓。

奠玉帛廣平式時原神州。吉土兮，中壇。毖我郊兆原畤。兮，孔安。原嚴。闢公趨蹌兮，就列；原吉蠲。考鐘伐鼓兮，舞般。原肆筵。黃琮纖縞兮，既奠；原陳列。靈光下燭兮，誠丹。原誠悃宣。

進俎含平原咸平。禮行樂奏原玉俎金奏。兮，未央。嘉肴有踐兮，大房。牲牷告歆兮，惟恪；民力普存兮，肅將。厚載資生兮，無外；幾筵來格原俯鑒。兮，洋洋。

初獻太平原壽平。醴齊融冶兮，信芳。原匏尊泛齊兮，朝踐揚。博碩升庖兮，鼎方。清風穆穆兮，休氣翔。原靈旗張。神明和樂兮，舉初觴。洽百禮兮，禋祀；罄九土兮，豐穰。

亞獻安平一茅三脊兮，縮漿。原江茅兮，縮漿。山罍雲冪兮，馨香。介黍稷兮，芳旨；再滌犧尊兮，敬將。原再展微誠兮，趨蹌。樂成八變兮，綴兆；原樂只。儼皇祇兮，悅康。

終獻時平紫壇兮，嘉氣盈。原方壇兮，豐薦盈。旨酒思柔兮，和且平。原中和平。懍茲陟降兮，心屏營。原陟降從容兮，駐雲軿。禮成三獻兮，薦玉觥。含宏光大兮，德厚；靈佑丕基兮，永清。

徹饌貞平玉俎列兮，庶品該。原尊俎畢兮，誠未虧。黃琮告徹兮，雲翔徊。原儀景暉。晏陰定兮，曦景回。原邀靈錫。南訛秩兮，日恢臺。原奏薰時。肅惟昭明兮，孔邇；覃博厚奠兮，九垓。原載群黎。

送神望瘞寧平靈旗兮，雲路遵。原雲際屯。飛龍蜿兮，高旻。原飛龍兮，逝駸駸。陰儀粹兮，德純。眷四海兮，無塵。配皇穹兮，兩大；原化宣。綏下土原綏百祿。兮，蒸民。

祈穀九章中和韶樂，黃鍾宮立宮，倍夷則下羽主調。

迎神祈平原中平。帝篤祜民原惟帝勤民。兮，求莫匪舒。小民何依兮，飲食惟需。原黍稷與與。莫嘉於穀兮，萬事權輿。原元日有事兮，百闢趨。為民請命兮，豈非在予。原食咸需。日用辛兮，百闢趨。原遙瞻龍駕兮，歷紫虛。暾將出兮，東風徐。原日臨黃道兮，東風徐。惟予小子兮，敬盥陳孚。原臣昭事兮，遑深寧居。皇皇龍駕兮，穆將愉。原原垂嘉惠兮，大有書。

奠玉帛綏平原肅平。念茲稼墻兮，惟民天。原民天惟食兮，農事先。農用八政兮，食為先。原粒我烝民兮，有大田。雨暘時若兮，玉燭全。原風霆流形兮，雨澤霑。粒我蒸民兮，迄用康年。原實穎實慄兮，氣化全。仰三無私兮，昭事虔。原玉帛祗奉兮，禋祀虔。奉璋承帛兮，慄若臨淵。原仰祈寰宇兮，享豐年。

進俎萬平原咸平。鼎烹兮，苾芬。嘉薦兮，無文。升繭慄兮，惟犉。原奉雕俎兮，大武。膻薌達兮，干雲。原氣幹雲。昭民力兮，普存。原昭普存兮，民力。惟明德兮，馨聞。

初獻寶平原壽平。初獻兮，元原旨。酒盈。致純潔兮，儲精誠。原著誠致潔兮，犧尊盛。瑟黃流兮，罍承。原儼對越兮，在上。酌其中兮，外清明。原惟昭明兮，有融。儼對越兮，維清。原瑟黃流兮，玉瓚。帝心歆假兮，綏我思成。原賚嘉禎。

亞獻穰平原景平。犧原著。尊啟兮，告虔。清酤既馨原次第。兮，陳原舉。前。禮再獻兮，祠筵。原肅拜。光煜爚兮，非煙。原列瑤觴兮，秩斯筵。神悅懌兮，僾然。原如在。惠我嘉生兮，大有年。原福便便。

終獻瑞平原永平。終獻兮，奉明粢。原泰尊移。苾芬嘉旨兮，清醴既釃。原圭瓚交馳。神其衎原神其醉止。兮，錫祉；禮成於三兮，陳詞。原灑餘瀝兮，沐群黎。臣拜手兮，青墀。原望雲霓。

徹饌渥平原凝平。俎豆具陳兮，庶品宜。原齊。肸蚃昭鑒兮，荷帝慈。原舉荷昭鑒兮，靡或遺。饌告備原徹。兮，玉幾；登歌洋溢兮，廢徹不遲。原式禮無違。肅微忱兮，告終事；上帝居歆兮，錫純禧。

送神滋平原清平。祗奉天威兮，弗敢康。小心翼翼兮，昭穹蒼。雲垂九天兮，露瀼瀼。翠旗羽節兮，上翱翔。原歸何鄉。臣拜下風兮，肅原意。徬徨。原沛汪澤兮，民多蓋藏。原時其雨暘。

望燎穀平原太平。卬原翹。首兮，天閶。混茫一氣兮，浩無方。原★A0彼雲海兮，何蒼茫。焫蕭束帛兮，薦馨香。精誠感格兮，降福穰穰。四時順序兮，百穀以昌。臣周兆姓兮，咸荷恩光。

社稷壇七章中和韶樂，春夾鍾清商立宮，倍應鍾清變宮主調；秋南呂清徵立宮，仲呂清角主調。

迎神登平原廣平。媼神蕃釐兮，厚德隆。原猗歟土穀兮，功化隆。嘉生繁祉兮，功化同。原蒸民立命兮，九域同。壇壝儼肅兮，風露融。原通。我稷翼翼兮，黍芃芃。原俎豆豐。望雲駕兮，驂鸞龍。植璧秉圭兮，冀感通。原秉圭植璧兮，予親躬。

奠玉帛、初獻茂平原壽平。恪恭禋祀兮，肅且雍。原禋祀黝牲兮，北郊同。清醑原酤。既載兮，臨齋宮。朝踐初舉兮，玉帛共。原鑒予衷。洋洋在上兮，鑒予衷。原錫福洪。

亞獻育平原嘉平。樂具入奏兮，聲喤喤，鬱鬯再升兮，賓八鄉。原兕觥其觩兮，恭再揚。厚德配地兮，佑家邦。綏我豐年原屢豐年。兮，兆庶康。

終獻敦平原雍平。方壇北宇兮，神中央。盈庭萬原帗。舞兮，犮原時低昂。酌酒原酳。三爵兮，桂原綠。醑香。清雖舊邦原新舊邦。兮，命溥將。

徹饌博平原熙平。大房籩豆原籩豆大房。兮，儼成行。歆此吉蠲兮，神迪嘗。原猶回翔。廢徹不遲原椒漿瑤席。兮，餘芬芳。桐生茂豫兮，百穀昌。原黍稷非馨兮，悅且康。

送神樂平原成平。孔蓋翠旌兮，隨風颺。龍輈容與兮，指天閶。咫尺神靈兮，隔穹蒼。原流景祚兮，貺皇章。原流景祚兮，卜世昌。

望瘞徵平原成平。玉既陳原牲玉陳。兮，延景光。禮既洽原百禮既洽。兮，終瘞藏。原神聽兮，時予匡。垂神佑兮，永無疆。原四海攸同兮，惠無疆。

社稷壇祈雨、報祀七章乾隆十八年定。中和韶樂，仲呂清角立宮，大呂清宮主調。初祈用夾鍾清商立宮，報南呂清徵立宮，旋改隨月用律宮譜，舉四月為例。祈晴、報祀同。

迎神延豐九土博厚兮，阜嘉生。方壇五色兮，祀孔明。甿力穡兮，服耕。仰甘膏兮，百穀用成。熙云路兮，瞻翠旌。殷闓澤兮，展精誠。

奠玉帛、初獻介豐神來格兮，宜我黍稷。兩主有邸兮，馨明德。罍尊湛湛兮，干羽飭。油雲澍雨兮，溥下國。

亞獻滋豐奏明兮，申載觴。龍出泉兮，靈安翔。周寰宇兮，滂洋。載神庥兮，悅康。

終獻霈豐帗容與兮，奮皇舞。聲遠姚兮，震靈鼓。爵三奏兮，縮桂醑。號屏來御兮，德施普。

徹饌綏豐協笙磬兮，告吉蠲。神迪嘗兮，禮莫愆。心齋肅兮，增惕乾。咨田畯兮，其樂有年。

送神貽豐撫懷心兮，神聿歸。蓋郅偈兮，驂虯騑。洪釐渥兮，雨祁祁。公私霑足兮，孰知所為。

望瘞溥豐宣祝嘏兮，列瘞繒。貺允答兮，時欽承。高原下隰兮，以莫不興。歌率育兮，慶三登。

社稷壇祈晴、報祀七章嘉慶十一年重定。中和韶樂，仲呂清角立宮，大呂清宮主調。

迎神延和庶匯涵育兮，陽德亨。句萌茁達兮，物向榮。方壇潔兮，展誠。迓休和兮，寰宇鏡清。祈昭格兮，瞻翠旌。沐日月兮，百寶生。

奠玉帛、初獻兆和瑟圭瓚兮，通微合漠。神歆明德兮，鑒誠恪。昭回雲漢兮，噓橐籥。曜靈司晷兮，時暘若。

亞獻布和申獻侑兮，奉明。薦馨香兮，和氣隨。神介福兮，孔綏。耀光明兮，九逵。

終獻協和帗羽舞兮，一風敞。爵三奏兮，告成享。順年祝兮，泰階朗。元冥收陰兮，日掌賞。

徹饌雍和籩俎徹兮，受福多。笙磬同兮，六律和。庶徵協兮，時無頗。熙樂利兮，東作南訛。

送神豐和神聿歸兮，華蓋揚。羲和整馭兮，虯螭翔。遍臨照兮，協農祥。天清地寧兮，黍稷豐穰。

常雩九章乾隆七年定。中和韶樂，黃鍾宮立宮，倍夷則下羽主調。

迎神靄平粒我蒸民兮，神降嘉生。雨暘時若兮，百穀用成。龍見而雩兮，先民有程。臣膺天祚兮，敢不承。念我農兮，心靡寧。肅明禋兮，殫精誠。靈皇皇兮，穆以清。金支五色兮，罨靄蜺旌。

奠玉帛云平玉帛載陳兮，磬管鏘鏘。為民請命兮，惕弗敢康。令清和兮，遂百昌。麥秀歧兮，禾茀稂。日照九兮，時雨滂。俾萬寶兮，千斯倉。

進俎需平越十雨兮，越五風。三光昭明兮，嘉氣蒙。天所與兮，眇躬。予小子兮，懍降豐。紛總總兮，賴皇穹。犉牡■F1亨兮，達臣衷。

初獻霖平酌彼兮，罍洗；飶芬兮，椒香。愧明德兮，維馨。假黍稷兮，誠將。原大父兮，念茲眾子；穆將愉兮，綏以豐穰。

亞獻露平再酌兮，醑清。仰在上兮，明明。庶來格兮，鑒誠。曷敢必兮，屏營。合萬國兮，形神精。承神至尊兮，思成。

終獻霑平三酌兮，成純。備物致志兮，敬陳。多士兮，駿奔。靈承無斁兮，明禋。維蕃釐兮，媼神。雨留甘兮，良苗懷新。

徹饌靈平禮將成兮，舞已終。徹弗遲兮，畏神恫。原留福兮，惠吾農。神之貺兮，協氣融。遂及私兮，越我公。五者來備兮，錫用豐。

送神霮平祥風瑞靄兮，彌靈壇。上帝居歆兮，風肅然。左蒼龍兮，右白虎；般裔裔兮，糺縵縵。仰九閶兮，返御；介祉釐兮，康年。

望燎霈平碧翏翏兮，不可度思。九奏終兮，爟火晳而。神光四燭兮，休氣夥頤。安匪舒兮，抑抑威儀。帝求民莫兮，日鑒在茲。錫福繁祉兮，庶徵曰時。

大雩雲漢詩八章高宗御制。中和韶樂，黃鍾宮立宮，倍夷則下羽主調。

瞻彼硃鳥，爰居實沈。協紀辨律，羽蟲徵音。萬物蕓生，有壬有林。有事南郊，陟降維欽。瞻仰昊天，生物為心。一章維國有本，匪民伊何。維民有天，匪食則那。螻蟈鳴矣，平秩南訛。我祀敢後，我樂維和。鼉鼓淵淵，童舞娑娑。二章自古在昔，春郊夏雩。曰維龍見，田燭朝趨。盛禮既陳，神留以愉。雷師闐闐，飛廉衙衙。曰時雨暘，利我新畬。三章於穆穹宇，在郊之南。對越嚴恭，上帝是臨。繭慄量幣，用將悃忱。惴惴我躬，肅肅我心。六事自責，仰彼桑林。四章權輿粒食，實維后稷。百王承之，永奠邦極。惟予小子，臨民無德。敢解祈年，潔衷翼翼。命彼秩宗，古禮是式。五章古禮是式，值茲吉辰。玉磬金鐘，太羹維醇。玄衣八列，舞羽繽紛。既侑上帝，亦右從神。尚鑒我衷，錫我康年。六章惟天可感，曰維誠恪。惟農可稔，曰維力作。恃天慢人，弗刈弗穫。尚勸農哉，服田孔樂。咨爾保介，庤乃錢鎛。七章我禮既畢，我誠已將。風馬電車，旋駕九閶。山川出雲，為霖澤滂。雨公及私，興鋤利轆。億萬斯年，農夫之慶。八章

朝日七章順治八年定，乾隆七年重改。初制分載句中。夕月同。中和韶樂，太簇商立宮，倍無射變宮主調。

迎神寅曦羲馭兮，寅賓。原於昭兮，旭輪。光煜爚兮，紅輪。原浴虞淵兮，初升。春已融兮，交泰；循典禮兮，明禋。原惟馨。嚴大採兮，祗肅。原焫蕭艾兮，祗肅。神之來兮，如云。原神其聽兮，和平。

奠玉帛朝曦杲黃道兮，暾出；原神來格兮，太乙東。肅將享原統萬國。兮，玉帛同。美齊翼兮，王君公。原肅將享兮，承篚筐。盥以薦兮，昭格通。原盥以薦兮，孚有容。

初獻清曦禦景風兮，下帝扃。原禦景風兮，神式臨。酌黃目原酌清酤。兮，椒其馨。爵方舉兮，歌且舞；漾和盎兮，龍旗青。原憑龍勺兮，吹鳳笙。

亞獻咸曦再舉勺原奠。兮，鬱金香。嘉樂和兮，舞洋洋。德恢大兮，神哉沛；原神飲食兮，意徜徉。澹容與兮，進霞觴。原容貌舒兮，和以康。

終獻純曦式禮莫愆兮，昭清。原式禮未竭兮，還升。終以告虔兮，休成。原醁醽。原神且留兮，鑒茹；以妥以侑兮，忱誠。原以侑以勸兮，至誠。

徹饌延曦物之備兮，希德馨。原儀既成兮，物已饗。神欲起兮，景杳冥。原神欲起兮，運靈爽。徹不遲兮，咸肅穆。原徹不敢遲兮，慎趨蹌。照臨下土兮，瞻曜靈。原照下土兮，常朗朗。

送神歸曦雲車徵兮，風馬翔。猋萬里兮，臨萬方。原馳驅千仞兮，臨萬方。報神功兮，以時享，祈神祐兮，永無疆。原再拜手兮，稱送；神振轡兮，當陽。中天麗兮，徹隱；普天戴兮，恩光。敷和煦兮，成物；錫萬寶兮，永康。報神功兮，時饗；祈神祐兮，悠久無疆。

夕月七章中和韶樂，南宮清徵立宮，仲呂清角主調。

迎神迎光繼日代明兮，象麗天。原猗歟太陰兮，禦望舒。式遵九道兮，臨八埏。原式遵九道兮，游清虛。玉律分秋兮，西顥躔。原駕冰輪兮，行西陸。聿修毖祀兮，樂在懸。原今之夕兮，來饗予。

奠玉帛、初獻升光少採兮，將事；玉帛兮，載陳。原有來雍雍，幣帛在陳。琮璜以嘉，明德維馨。式舉黃流兮，挹犧尊。籩豆靜嘉兮，肴核芬。

亞獻瑤光齊醍兮，載獻；神之來兮，肅然。原二齊載升，維以告虔。歌管鍠鍠，奉神之歡。仰肸蚃兮，鑒顧；原荷亙古兮，麗天。挹清光兮，幾筵。

終獻瑞光戛瑟鳴琴兮，鋗玉鏘。神嘉虞兮，申三觴。金波穆穆兮，珠熉黃。休嘉砰隱兮，溢四方。原一敬畢申，三舉原釂。誠信潔齊，天下有道。鼓鐘簡兮，聲容並茂。象大德兮，厥光皓皓。

徹饌涵光對越在天兮，禮成。徹登豆兮，湛露零。神悅懌兮，德馨。世曼壽兮，安以寧。原其香既歆。對越告成。徹爾登豆，敬用駿奔。神悅懌兮，意欣欣。予翼慎兮，安以寧。

送神保光駕卿雲兮，景星。禦和風兮，霞軿。神留俞兮，壇宇。福率土兮，黃丁。原彩駕霞兮，驂景星。禦和風兮，躡慶雲。神欲起兮，不再停。瞻天衢兮，拜雲程。影蹁躚兮，光澄清。饗予誠兮，意殷勤。予所祝兮，世太平。偃武修文兮，萬世長春。

大享殿合祀天地百神九章順治十七年定，後未施行，故宮譜失載。乾隆十六年，改大享殿為祈年殿，於此行祈穀之禮焉。祈穀樂章見前。

迎神元和乾元資始兮，仰戴元功。坤厚載物兮，率履攸同。亭毒萬匯兮，昭明有融。陰肅陽舒兮，協氣流通。晝夜遞禪兮，二曜在中。群靈畢萃兮，陟降景從。大德普存兮，化著清寧。臣思報本兮，蠲潔粢盛。延佇雲駕兮，屏息臣躬。馨香祗薦兮，爰殫微誠。瞻望歆格兮，瑞色曈曨。至止壇遣兮，式慰欽崇。

奠玉帛景和俯仰覆載兮，殿萬邦。展儀備物兮，舉舊章。良璧在陳兮，介豆觴。束帛戔戔兮，忱可將。對越冥漠兮，念徬徨。臣虔齊明兮，效趨蹌。降鑒無方兮，悅而康。原錫嘉祉兮，慶未央。

進俎肅和和風暢兮，神格思。洽百靈兮，誠無移。潔豆登兮，答洪慈。膋芬達兮，雜菹施。臣仰祈兮，福履綏。房產芝兮，矞雲垂。祝史列兮，敬陳詞。形聲穆兮，鑒在茲。

初獻壽和威光畢煜，肅肅靈旗。壺觴肇啟，用介神禧。普洽和樂，罄無不宜。鏗鍧迭奏，克葉塤篪。駿奔翼翼，進反有儀。臣薦清酤，眷佑弗違。

亞獻安和齋心夙夜，祈答碧虛。洋洋在上，載酌清醑。苾芬式享，秩秩于於。干戚在舞，張弛靡逾。彌歆元旨，臣藎方舒。永言迓惠，戩穀錫餘。

終獻永和肴核既旅，八音克諧。罇罍未馨，慈惠靡涯。肅將三祝，黃流在臺。菁茅既潔，祼獻徘徊。原言醉止，庶展臣懷。於皇錫祉，景福方來。

徹饌協和百福既洽兮，羞明神。蘋藻可將兮，臣悃申。雲軿欲駕兮，彌逡巡。幾筵敬徹兮，不敢陳。

送神泰和敬酬高厚兮，肅秩靈壇。居歆幸孚兮，進止克嫺。群神偕從兮，馭鶴驂鸞。清風穆穆兮，旌旆生寒。遙開閶闔兮，雲路漫漫。六龍前駕兮，劍佩珊珊。百闢相事兮，卿士戒班。臣心益虔兮，立盤桓。式禮莫愆兮，餘忱未殫。惠及黎庶兮，四宇騰歡。萬物咸若兮，遐邇乂安。綿綿衍慶兮，永奠如磐。

望燎、望瘞清和祥光杳靄兮，滿雲端。霓旌揚兮，言還。虔蕭焫兮，祈上達；百執旅進兮，環列紫垣。臣仰止兮，彌切；束躬翹首兮，望元關。天休滋至兮，欽承罔斁；知神永覆兮，濊澤寬。

太廟時饗六章順治元年定，乾隆七年以舊詞重改。初制載句中。奉先殿同。中和韶樂，太簇商立宮，倍無射變宮主調。

迎神貽平原開平。肇茲區夏，世德欽崇。九州維宅，王業自東。戎甲十三，奮起飛龍。維神格思，皇靈顯庸。原皇輿啟圖，世德欽崇。粵庇眇躬，率土攸同。九州維宅，爰止自東，太室既尊，萬國朝宗。翼翼孝孫，對越肅雝。維神格思，皇靈顯庸。

奠帛、初獻敉平原壽平於皇祖考，克配上天。越文武功，萬邦原四方。是宣。孝孫受命，不忘不愆。原達志承前。羹墻永慕，時薦斯虔。原永錫純嘏，億萬斯年。

亞獻敷平原嘉平。毖祀精忱，原神。洋洋如生。尊罍再舉，於赫昭明。原有融昭明，陟降於庭。僾然有容。愾然有聲。我懷靡及，原孝孫虔只。惕原容。若中情。

終獻紹平原雍平。粵若祖德，誕受方國。肆予小子，大猷是式。原越祖宗之德，肇茲天歷。敢曰予小子，享有成績。欲報之德，昊天罔極。殷勤三獻，中心翼翼。原我心悅懌。

徹饌光平原熙平。庶物既陳，九奏具舉。原儀肅樂成，神燕以娭。告成於祖，亦右皇妣。敬徹不遲，用終殷祀。原用終祀禮。式禮如茲，皇其燕喜。原介福綏祿，永錫祚祉。

還宮乂平原成平。對越無方，陟降無跡。原盈溢肅雝，神運無跡。寢祏靜淵，孔安且吉。原恍兮安適。惟靈在天，惟主在室。於萬斯年，孝思無斁。

太廟大祫六章順治十六年定，乾隆七年以舊辭重改。初制載句中。中和韶樂，太簇商立宮，倍無射變宮主調。

迎神開平原貞平。承眷命兮，撫萬邦。嗣丕基兮，祖德昌。溯謨烈兮，唐哉皇。原弗敢忘。虔歲祀兮，式原舉。舊章。肅對越兮，誠悃將。原瀝悃誠兮，迓休光。尚來格兮，仰休光。原祈來格兮，意徬徨。

奠帛、初獻肅平原壽平。粵我先兮，肇俄朵。長白山兮，鵲銜果。綿瓜瓞兮，天所佐。明之侵兮，殲其左。混中外兮，逮乎我。奉太室兮，安以妥。原紛威蕤兮，神畢臨。儼對越兮，抒素忱。陳纖縞兮，有壬林。酌醇酤兮，薦德馨。恪溥將兮，俶來歆。錫嘉祉兮，祐斯民。

亞獻協平原嘉平。紛葳蕤兮，列聖臨。儼對越兮，心欽欽。陳纖縞兮，有壬林。擊浮兮，彈硃琴。恪溥將兮，肅來歆。錫嘉祉兮，天地心。原維肇祥兮，德配天。垂燕翼兮，祚百年。潔豆籩兮，秩斯筵。載陳醴兮，介牲牷。協笙鏞兮，繞雲軿。肅駿奔兮，中彌虔。

終獻裕平原雍平。椒飶芬兮，神留俞。爵三獻兮，旨清醑。萬羽幹兮，樂孔都。禮明備兮，罔敢渝。神原既。醉止兮，咸樂胥。永啟佑兮，披皇圖。

徹饌諴平原熙平。祝幣陳兮，神燕娭。原典儀敘兮，神格思。尊俎將兮，反威儀。原享靡遺。悅且康兮，徹弗遲。不可度兮，矧射思。禮有成兮，釐百宜。原無此二句。鑒精誠原禋。兮，茀祿綏。

還宮成平原清平。龍之馭兮，旋穆清。原孝思展兮，禮告成。神言歸兮，陟在庭。萃龍馭兮，返穆清。三句。神之御兮，式丹楹。原主肅將兮，式丹楹。瞻列聖兮，僾容聲。回靈眄兮，佑丕承。維神聽兮，和且平。繼序皇兮，亶休徵。

祭先農七章順治十一年定，乾隆七年以舊詞重改。初制載句中。中和韶樂，姑洗角立宮，黃鍾宮主調。

迎神永豐先農播穀，克配彼天。粒我蒸民，於萬斯年。農祥晨正，協風滿★F2。曰予小子，宜稼於田。原句芒秉令，土牛是驅。天下一人，蒼龍駕車。念彼田疇，民命所需。生成有德，尚式臨諸。

奠帛、初獻時豐厥初生民，萬匯莫辨。神錫之庥，嘉種乃誕。斯德曷酬，何名可贊。我酒惟旨，是用初獻。原先農神哉，耒耜教民。田祖靈哉，稼穡是親。功德深厚，天地同仁。肅將幣帛，肇舉明禋。厥初生民，萬匯莫辨。神錫之庥，嘉種乃誕。執茲醴齊，農功益見。玉瓚椒醑，肅雍舉奠。

亞獻成豐無物稱德，惟誠有孚。載升玉瓚，神肯留虞。惟茲兆庶，豈異古初。神曾子之，今其食諸。原上原下隰，百穀盈止。粒我蒸民，秀良興起。樂舞具備，吹豳稱兕。再躋以獻，肴馨酒旨。

終獻大豐秬秠穈芑，皆神所貽。以之饗神，式食庶幾。神其丕佑，佑我黔黎。萬方大有，肇此三推。原穈芑秬秠，維神所貽。以神饗神，曰予將之。秉耒三推，東作允宜。五風十雨，率土何私。

徹饌屢豐青祇司職，土膏脈起。日涓吉亥，舉耕耤禮。神安留俞，不我遐棄。執事告徹，予將舉趾。原於皇農事，自古為烈。莫敢不承，今茲忻悅。籩豆既豐，簠簋雲潔。神視井疆，執事告徹。

送神報豐匪且有且，匪今斯今。靈雨崇朝，田家萬金。考鐘伐鼓，戛瑟鳴琴。神歸何所，大地秧針。原麻麥芃芃，粳稻連阡。縱橫萬里，皆神所瞻。人歌鼓腹，史載有年。歲有常典，茀祿綿延。

望瘞慶豐肅肅靈壇，昭昭上天。神下神歸，其風肅然。玉版蒼幣，瘞埋告虔。神之聽之，錫大有年。原玉版蒼幣，來鑒來歆。敬之重之，藏於厚深。典禮由古，予行自今。樂樂利利，國以永寧。

祭先蠶六章乾隆七年定。仲呂清角立宮，大呂清宮主調。先蠶壇樂，以雲鑼代鐘，方響代磬，與中和韶樂微異。樂章正義後編列入先農壇之次，從之。

迎神庥平軒轅御籙時，西陵位正妃。柔桑沃，載陽遲。黼黻玄黃供祀事，稱繭更繰絲。龍精報貺，椒屋宗師。

初獻承平春堤柳綻金，倉庚有好音。衣褘翟，致精忱。後月躬應教織紝。柘館式齋心。黃流初薦，肸蚃如臨。

亞獻均平清和日正長，靈壇水一方。紆香陌，執籧筐。桑葉陰濃風澹蕩，八育普嘉祥。玉鬯再陳，降福穰穰。

終獻齊平神皋接上園，葭蘆翠浪翻。鶯聲滑，■F3花繁。天棘絲絲初引蔓，三薦潔蘋蘩。雲依寶鼎，露浥旌幡。

徹饌柔平公宮吉禮成，有齋奉豆登。僮僮被，肅肅升。廢徹毋遲咸祗敬，法坎不常盈。萬方衣被，百福其朋。

送神洽平神風拂廣筵，靈香下肅然。儀不忒，禮無愆。禺馬流星相焫絢，玉蝀亙平川。彤管司職，瑞繭登編。

祭歷代帝王廟六章順治二年定，乾隆七年以舊詞重改。初制載句中。中和韶樂，春夾鍾清商立宮，倍應鍾清變徵主調。秋南呂清徵立宮，仲呂清角主調。

迎神肇平原雍平。撫原乘。時兮，極隆。造經綸兮，顯庸。總古今兮，一揆；貽大寶兮，微躬。仰徽猷兮，有嚴閟宮。原有儀群帝兮，後先。一句。予稽首兮，下風。

奠帛、初獻興平原安平。莽若雲兮，神之行。原靈之來兮，儼若盈。予仰止兮，在廷。承筐篚兮，既登。偃靈蓋兮，翠旌。原結翠旌。鑒予情兮，歆享。薦芳馨兮，肅成。原有景行兮，六龍。嘉氣兮，曈曨。奠牛羲尊兮，以笙以鏞。群工肅兮，屏營。惠我懿則兮，允中。五句。

亞獻崇平原中平。貳觴兮，酒行。原有諸帝熙和兮，悅成。一句。念昔致治兮，永清。瞻龍袞兮，若英。原自天。原紹錫兮，嘉平。

終獻恬平原肅平。鬱鬯原瑤爵。兮，獻終。萬舞洋洋兮，沐清風。龍鸞徐整兮，企予。原有嗣徽音兮，何從。盼雲車兮，緩移。二句。示周行兮，迪予衷。

徹饌淳平原凝平。饁肴蒸兮，畢升。五音會兮，滿盈。禮將徹兮，虔告。鑒孔忱兮，載翼載登。

送神匡平原壽平。羽原幡。幢繚繞兮，動回風。和鸞並馭兮，歸天宮。五雲擁兮，高馳翔。原回靈眄兮，錫年豐。

望燎同駕群龍原群龍驂駕。兮，一氣中。熏蒿芬烈兮，窅冥通。望神光兮，遙燭；惟終古兮，是崇。

先師廟六章順治元年定，乾隆七年以舊詞重改。初制載句中。中和韶樂，春夾鍾清商立宮，倍應鍾清變宮主調。

迎神昭平原咸平。大哉至聖，德盛道隆。原峻德宏功。生民未有，原敷文衍化。百王是崇。典則昭垂，原典則有常。式原昭。茲闢雍。載原有。虔簠簋，載原有。嚴鼓鐘。

奠帛、初獻宣平原寧平。覺我生民，陶鑄賢原前。聖。巍巍泰山，實予景行。禮備樂和，豆籩嘉原惟。靜。既述六經，爰斟三正。

亞獻秩平原安平。至哉聖師，克明明德。原天授明德。木鐸萬年，原世。維民之則。原式是群闢。清酒既原維。醑，言觀秉翟。太和常流，英材斯植。

終獻敘平原景平。猗歟素王，示予物軌。瞻之在前，師表萬祀。原神其寧止。酌彼金罍。我酒惟旨。原惟清且旨。登獻雖原既。終，弗遐有喜。

徹饌懿平原成平。璧水淵淵，芹芳藻潔。原崇牙岌嶪。既歆宣聖，亦儀十哲。聲金振玉，告茲將徹。鬷假有成，日月昭揭。原羹墻靡愒。

送神德平原咸平。煌煌闢雍，原學宮。四方來宗。甄陶樂育，原胄子。多士景從。原暨予微躬。如土斯埴，原思皇多士。如金在鎔。原膚奏厥功。佐予敷治，俗美時雍。原佐予永清，三五是隆。

直省先師廟六章乾隆七年重定。中和韶樂，宮調同。

迎神昭平大哉孔子，先覺先知。與天地參，萬世之師。祥徵麟紱，韻答金絲。日月既揭，乾坤清夷。

奠帛、初獻宣平予懷明德，玉振金聲。生民未有，展也大成。★F5豆千古，春秋上丁。清酒既載，其香始升。

亞獻秩平式禮莫愆，升堂再獻。響協卉鼓鏞，誠孚罍甗。肅肅雍雍，譽髦斯彥。禮陶樂淑，相觀而善。

終獻敘平自古在昔，先民有作。皮弁祭菜，於論思樂。惟天牖民，惟聖時若。彞倫攸敘，至今木鐸。

徹饌懿平先師有言，祭則受福。四海黌宮，疇敢不肅。禮成告徹，毋疏毋瀆。樂所自生，中原有菽。

送神德平鳧繹峨峨，洙泗洋洋。景行行止，流澤無疆。聿昭祀事，祀事孔明。化我蒸民，育我膠庠。

太歲壇六章順治元年定，乾隆七年以舊詞重改。初制載句中。中和韶樂，太簇商立宮，倍無射變宮主調。

迎神保平協茲五紀，歲日月辰。天維顯思，神職攸分。於赫太歲，統馭百神。承天之德，陰騭下民。原吉日良辰，祀典孔殷。於維太歲，月將百神。乘時秉德，輔國祐民。遙遙龍馭，頓轡九閽。壇壝蠲潔，延佇來臨。

奠帛、初獻定平原安平。禮崇明祀，涓選休成。潔齋滌志，量幣告成。祈福維何，福我蒼生。陳饋奉酎，瞻仰雲旌。原維神至止，螭駕雲旗。洋洋在上，淑景延禧。束帛承筐，展我誠斯。神示昭鑒，尚其無遺。神兮弭節，薦馨敢後。祀事方初，陳饋奉酎。神光熹微，嘉祥承候。百禮不愆，樂具入奏。

亞獻嘏平原中平。百末蘭生，有飶其香。升歌清越，磬管鏘鏘。牲牷肥腯，嘉薦令芳。神其歆止，在上洋洋。原以我齊明，率禮攸行。再拜稽首，旨酒斯盈。牲牷肥腯，交彼神明。尊罍上下，鬷假思成。

終獻富平原肅平。執事有嚴，再拜稽首。三爵既升，以妥以侑。盥薦有孚，肅茲籩豆。神其歆止，人民曼壽。原執事有嚴，品物斯備。非馨黍稷，用宣誠意。硃弦登歌，絲衣揚觶。於胥樂兮，神錫爾類。

徹饌盈平原雍平。王省維歲，有報有祈。六氣無易，平衡正璣。嘉生蕃祉，澤及蜎飛。百禮以洽，承神吉輝。原春祈秋報，歲省惟勤。含醇飲德，莫匪明神。惟神臨御，肸蚃逡巡。獻酬雲畢，誠敬斯伸。

送神豐平原寧平。神兮旋馭，肅瞻景光。靈飆上下，無體無方。嘉承惠和，億兆溥將。歲歲大有，神其迪嘗。原出令明堂，神爽卒度。報功迎氣，崇祀斯作。神人以和，既康且樂。瞻望景光，邈彼寥廓。

太歲壇祈雨、報祀六章乾隆十八年定。中和韶樂，太簇商立宮，倍無射變宮主調。

迎神需豐持元化兮，富媼神。秉歲籥兮，六氣均。馳雲車兮，風旗；殷闐闐兮，天門。情徬徨兮，孔殷。神之來兮，康我民。

奠帛、初獻宜豐薦嘉幣兮，芳醴清。練予素兮，升飶馨。紛肸蚃兮，格歆。甘膏沃兮，神所令。

亞獻晉豐啟山罍兮，攝椒漿。侑神宮兮，靈洋洋。族雲興兮，使我心若；惠嘉生兮，降康。

終獻協豐清斝兮，三；揚翟籥兮，載愉。靈回翔兮，六幕；澤雱霈兮，遍八區。

徹饌應豐禮儀備兮，孔時。音繁會兮，徹不遲。昭靈貺兮，迓蕃祉；田多稼兮，氾濩之。

送神洽豐顧億兆兮，誠求。渥甘澍兮，神之休。慶時若兮，百昌遂。惠我無疆兮，歲有秋。

天神、地祇壇祈雨、報祀六章乾隆七年定。中和韶樂，天神黃鍾宮立宮，倍夷則下羽主調。地祇林鍾清變徵立宮，夾鍾清商主調。

迎神祈豐云車馳兮，風旆征。雷闐闐兮，雨冥冥。表六合兮，穹青。橫大川兮，揚靈。紛總總兮，來會；穆予心兮，齊明。

奠帛、初獻華豐束帛戔戔兮，筐篚將。昭誠素兮，鬯馨香。瘼此下民兮，候有望。神垂鴻祜兮，渠未央。

亞獻興豐疏冪兮，再啟；芳齊兮，載陳。惠邀兮，神貺；福我兮，人民。

終獻儀豐犧尊兮，三滌；旨酒兮，思柔。誠無斁兮，嘉薦；神燕娭兮，降休。

徹饌和豐禮既成兮，孔殷。潔明粢兮，苾芬。廢徹兮，不遲；至敬兮，無文。

送神錫豐流形兮，露生。苞符兮，孕靈。介我稷黍兮，曰雨而雨；神之格思兮，祀事孔明。

巡祭泰山岱廟六章乾隆十三年定。中和韶樂，林鍾清變徵立宮，夾鍾清商主調。

迎神祈豐資元氣兮，鎮青陽。鼓橐籥兮，孕靈祥。行時令兮，東巡；式展禮兮，誠將。

奠帛、初獻華豐金壇肅穆兮，黼帷張。瑟黃流兮，茅縮漿。昭誠素兮，舉初觴。神斯陟降兮，格馨香。

亞獻興豐日觀兮，雞鳴。天門兮，鳳翔。犧尊兮，再獻；維神兮，降康。

終獻儀豐醴齊兮，三薦；金牒兮，輝煌。申至敬兮，無祈；鑒予誠兮，齋莊。

徹饌和豐瞻石閭兮，在望。實籩豆兮，大房。黍稷兮，非馨；明德兮，是將。

送神錫豐禮成兮，孔臧。神駕兮，龍驤。膚寸而合兮，觸石而起；彌於六合兮，降福穰穰。

巡祭嵩山中嶽廟六章乾隆十五年定。中和韶樂，林鍾清變徵立宮，夾鍾清商主調。

迎神祈豐維靈岳兮，鎮中央。展時巡兮，洛之陽。虔望秩兮，懷柔；儼對越兮，神光。

奠帛、初獻華豐石闕岧嶢兮，鳴鳳翔。奏瑤笙兮，肅祼將。初奉斝兮，陳篚筐。至誠昭格兮，福無疆。

亞獻興豐潁水兮，安恬；緱嶺兮，青蒼。黃琮兮，告薦；椒醑兮，芬芳。

終獻儀豐香升兮，華黍；三滌兮，嘉觴。答靈響兮，嵩門；登萬寶兮，咸昌。

徹饌和豐三臺蔚兮，峻極；二室鬱兮，相望。告徹兮，維時；懷德兮，靡忘。

送神錫豐云車兮，龍驤。仰止兮，高閶。玉漿含滋兮，金璧呈瑞；配天作鎮兮，長發其祥。

望祀長白山六章乾隆十九年定。中和韶樂，林鍾清變徵立宮，夾鍾清商主調。

迎神祈豐天作高山兮，作而康。鍾王氣兮，應期昌。巡豐沛兮，來望。躬禋祀兮，虔將。

奠帛、初獻華豐飶黃流兮，進初觴。緬仙源兮，心遫莊。靄佳氣兮，鬱蒼蒼。欣來格兮，惠無疆。

亞獻興豐硃果兮，實蕃；靈淵兮，澤雱。清尊兮，再獻；綿祚兮，純常。

終獻儀豐具薦兮，玉饌；三酌兮，瓊漿。思王跡兮，彌欽；清緝熙兮，敢忘。

徹饌和豐松花水兮，湯湯。鴨綠波兮，泱泱。神飫兮，錫釐；如川至兮，莫量。

送神錫豐祀事兮，孔臧。昭假兮，永明。邁周岐兮，越殷土；萬有千歲兮，長發其祥。

群祀慶神歡樂乾隆七年定，每歲祭先醫於景惠殿，火神廟、顯佑宮、關帝廟、都城隍廟、東嶽廟、黑龍潭龍神祠、玉泉龍神祠、興工祭后土、司工之神、迎晹祭窯神、門神皆用之。三獻三奏。乾隆三十三年又重定關帝廟迎神、三獻、送神各一章。咸豐三年升入中祀，特制樂章，列後。

先醫精氣緣乎理，調劑觀所頤。曰惟古聖，嘗草定醫，似鐵隨磁。沴除吉至，化工出自於指，萬姓永荷恩施。

顯佑宮居所躔星軫，象緯環拱辰。貞元運轉，藏用顯仁。宥密基命，毓和葆順。潔粢醴，以昭信。日襄哉，贊大鈞。

東嶽廟維嶽崧高五，泰岱常祀殊。累朝玉檢，柴望始虞。木德條風，吹萬畢煦，宅東隅以生物。仰天齊，鑒有孚。

都城隍廟佳麗皇都勝，保障神力宏。萬方輻輳，尨夜不驚。正直聰明，癉彰如影，荷靈貺，篤其慶。固金甌，護玉京。

火神廟離正南方位，燭照光九圍。粒民火食，功用不違。瓘斝明粢，我民祈慰，覆祥靄，戢鶉尾。息融風，降福禧。

龍神祠興雨祁祁應，歷歲恩屢覃。湫幽神御，農扈具瞻。寸合崇朝，十千有渰。黍膏溥，牟麥湛。賽神庥，以作甘。

門神和氣嘉祥應，聖日華耀明。仰方泰紫，俯奠泰寧。遼廓紘瀛，此惟表正。食神德，蒙神慶。享明禋，億萬齡。

司工之神仰眺銀河上，閣道如駕梁。儼神宅只，愉矣穆將。揆日鳴櫜，翳神斯掌。奠椒酒，以禋享。荷神庥，澤未央。

關帝廟扶植綱常正，浩氣昭日星。絕倫獨立，英爽若生。俎豆常馨，夏彞胥敬；仰神德莫疇，並助邦家永太平。

乾隆三十三年，重定關帝廟樂五章

迎神青湛湛，玉霄門。神來下，採旄紛。宮墻輪奐，籩豆芳芬。光景動人民。丹心照日。浩氣扶輪。

奠帛初獻調蘭醑，酌桂尊。神來饗，房俎陳。忠貫金石，義炳乾坤。純臣戴一君。力扶王室，不原三分。

亞獻汎盎齊，觴再進。簫鼓諧，聲歌韻。武節絕倫，不辭利鈍。神勇天威震。方知舊史，未符公論。

終獻禮秩秩，樂欣欣。儼威靈，至今存。惟靈惟佑，佑國佑民。典禮極隆文。式揚顯號，時薦明禋。

徹饌、送神司儀告徹，靈風來洎。神聿歸，嘉徵萃。大濟群生，善良胥得意。邪慝無伸喙，皇化所及。咸尊廟食，東西朔南靡弗暨。

咸豐三年，關帝廟樂七章中和韶樂

迎神格平懿鑠兮，焜煌。神威靈兮，赫八方。偉烈昭兮，累禩；祀事明兮，永光。達精誠兮，黍稷馨香。儼如在兮，洋洋。

奠帛、初獻翊平英風颯兮，神格思。紛綺蓋兮，龍旂。桂醑兮，盈卮。香始升兮，明粢。惟降鑒兮，在茲。流景祚兮，翊昌時。

亞獻恢平觴再酌兮，告虔。舞干戚兮，合宮懸。歆苾芬兮，潔蠲。扇巍顯翼兮，神功宣。

終獻靖平鬱鬯兮，三申。羅籩簋兮，畢陳。儀卒度兮，肅明禋。神降福兮，宜民宜人。

徹饌彞平物惟備兮，咸有。明德惟馨兮，神其受。告徹兮，禮終罔咎。佑我家邦兮，孔厚。

送神康平幢葆葳蕤兮，神聿歸。馭鳳軫兮，驂虯騑。降煙煴兮，餘芬菲。原回靈盼兮，德洽明威。

望燎同熏蒿烈兮，燎有煇。神光遙矚兮，祥雲霏。祭受福兮，茂典無違。庶揚駿烈兮，永奠疆畿。

文昌帝君廟七章咸豐六年升入中祀，重定樂章。中和韶樂

迎神丕平秉氣兮，靈躔。文運兮，赫中天。蜺旌兮，戾止。雕俎兮，告虔。迓神庥兮，於萬斯年。

奠帛、初獻俶平神之來兮，籩簋式陳。神之格兮，幾筵式親。極昭彰兮，靈貺；致蠲潔兮，明禋。升香兮，伊始；居歆兮，佑我人民。

亞獻煥平再酌兮，瑤觴。燦爛兮，庭燎之光。申虔禱兮，神座；儼陟降兮，帝旁。粢醴潔兮，齋遫將。綏景運兮，靈長。

終獻煜平禮成三獻兮，樂奏三終。覃敷元化兮，繄神功。馨香達兮，肸蚃通。歆明德兮，昭察寅衷。

徹饌懿平備物兮，惟時。告徹兮，終禮儀。神悅懌兮，監在茲。垂鴻佑兮，累洽重熙。

送神蔚平雲軿駕兮，風旗招。神之歸兮，天路遙。瞻翠葆兮，企丹霄。原回靈眷兮，福我朝。

望燎同煙煴降兮，元氣和。神光爥兮，梓潼之阿。化成耆定兮，櫜弓戢戈。文治光兮，受福則那。

順治元年，皇帝祭祀回鑾二章導迎樂

天地群祀祜平皇天有命，列聖承之。我後配德，文匡武綏。海隅寧謐，神靈燕娭。於萬斯年，流慶降釐。

太廟禧平於皇紹烈，累熙重光。銷鑠群慝，我武奮揚。肅肅清廟，瓘瓘奉璋。奠鬯斯馨，祚命無疆。

乾隆十七年，重定祭祀回鑾祐平十三章樂章乾隆七年制，十七年始定凡祭祀回鑾樂皆曰祐平，而以慶典所奏者為禧平。導迎樂

圜丘崇德殷薦，升燎告虔。惟聖能饗，至諴天眷。駕六龍，臨紫煙。佑命申，圖籙綿。

方澤隤爾而靜，持載廣生。長至修祀，聿來光景。富媼愉，元德升。岳瀆安，民物亨。

祈穀民者邦本，食乃民天。爰卜辛日，大君殷薦。龍角明，祈有年。耒耜親，天下先。

雩祭炎夏初屆，憫我穡夫。為民請命，法駕載塗。明德馨，誠意孚。禾稼登，斯樂胥。

太廟儀若先典，追孝在天。鴻慶遐鬯，烈光丕顯。祝事明，神貺宣。福庶民，千萬年。

社稷壇分職三大，康乂國家。平土蕃穀，降休中夏。薦吉蠲，神不遐。遍九垓，鳥祉嘉。

堂子禋祀隆永，維統百靈。延福儲祉，奠安神鼎。修祀祠，通紫庭。降福祥，昭德馨。

出師、凱旋告祭堂子維文武略，勛業攸崇。欽承睿算，往征不恭。扇仁風，在師中。月三捷，奏膚功。

日壇雝肅音送，暾出自東。兼燭垂曜，與天用同。秩典修，皇敬通。表瑞輝，揚至公。

月壇殷仲嘗酎，華黍若油。興穀繁祉，受符天後。湧桂華，凝彩斿。玉燭調，千萬秋。

歷代帝王廟時序群品，端在一欽。衣德凝命，荷天之任。景軌儀，誠既歆。肅駿奔，顒若臨。

先師廟先聖垂軌，千載是祗。虔奉師表，景行行止。奠兩楹，神降之。啟後人，文在茲。

先農壇翩彼桑扈，仁氣布和。千畝親御，百祥膺荷。保介歆，穜棱多。帝手推，民樂歌。


\end{pinyinscope}