\article{志三十二}

\begin{pinyinscope}
地理四

△黑龍江

黑龍江：古肅慎國北境。明領於奴兒乾都司。清初有索倫、達呼爾諸部，散居黑龍江內外額爾古納河及精奇里江之地。天聰、崇德中，次第征服。康熙二十二年徵羅剎，始設鎮守黑龍江等處將軍及副都統駐江東岸之愛渾城，尋並移駐墨爾根。三十七年，副都統移駐齊齊哈爾。三十八年，將軍亦移駐，遂為省治。後增設墨爾根、黑龍江、呼蘭、呼倫貝爾、布特哈各副都統。光緒末，裁省其半，改置、府、縣有差。三十三年，罷將軍，設黑龍江巡撫，改為行省，悉裁副都統各缺，變置地方官制。宣統三年，為道三，府七，六，州一，縣七。擬設之府一，直隸十一，縣五。南至松花江與吉林界，西至額爾古訥河與俄領薩拜哈勒省及外蒙古車臣汗旗界，西南接內蒙古之烏珠穆沁左翼、科爾沁右翼中、前、後各旗界，東至松花、黑龍兩江合流處，仍界吉林，北及東北皆與俄領阿穆爾省界。廣二千八百餘里，袤一千五百餘里。北極高四十五度五十分至五十二度五十分。京師偏東三度四十分至十六度二十分。案黑龍江舊界，楊賓柳邊紀略云：「艾渾將軍所屬，東至海，西至你不楮俄羅斯界。」你不楮即尼布楚，今俄名捏爾臣斯克。艾渾將軍即黑龍江將軍，此清初界也。自安巴格爾必齊河口，即循此河上流之外興安嶺，東至於海。凡嶺以南，流入黑龍江之溪河屬中國，嶺以北屬俄羅斯。中、俄分嶺，此康熙二十八年尼布楚條約界也。自額爾古訥河入黑龍江處起，至黑龍江與松花江會流處止，以南以西屬黑龍江省，以北以東屬俄羅斯，中、俄分江，此咸豐八年璦琿條約界也。尼布楚在安巴格爾必齊河西五百餘里，本中國茂明安、布拉特、烏梁海諸部落地。崇德中，即為俄羅斯人竊據，築城居之，以侵掠索倫、達呼爾諸部，為邊患者三十餘年。康熙二十八年定界，遂捐以畀俄，已蹙舊界地五百餘里矣。若外興安嶺以南，黑龍江以北以東舊界地，殆三千七百里有奇，其境內山川、部落、城屯雖為俄有，亦並志之，不忘其朔焉。外興安嶺為昆侖北出之大幹。蓋昆侖山脈南幹，為涼州南山，為賀蘭山，為陰山，為內興安嶺。北幹為蔥嶺，為天山，為阿爾泰山，為墾特山，為外興安嶺。內外者，據黑龍江言之。餘若鬥色山、若楊山、若珠德赫山、若訥丹哈達拉山、若達勒替沙山、若阿喇拉山、若道斯哈達、若察哈彥哈達、若茂哈達，皆外興安嶺支絡，並在江東北。水以安巴格爾必齊河為康熙舊界入江之始。由此而東，曰卓魯克齊河、曰烏魯穆河、曰格爾必齊河、曰呼吉河、曰張他拉河、曰鄂爾多昆河、曰烏爾蘇河、曰波羅穆達河、曰額爾格河、曰巴爾坦河，又東少南，曰託羅河、曰臥諾河、曰巴里彥河、曰阿蘇河、曰淘斯河、曰凱蘭河、曰阿喇拉河、曰大蘭河、曰庫哷恩河、曰額蘇里河、曰多普塔拉河。又南曰精奇里江，為諸河最，源出外興安嶺極北之地，東南流，轉西南流，江形如弓。有烏爾格河、託克吉魯河、烏爾替河、克德畢河，自西北來注之。有阿爾吉河、巴里木河、塔烏爾堪河、畢奇勒圖河、欽都河、寧尼河、額勒格河、牒葉普河、鐵牛河、西里木迪河、察勒布克爾河、英肯河、們臥勒河、莫昆河、巴沙河、楊奇尼河、密奇訥河、翁額納拉河、巴里木邁庫里河、託莫臥河、伊羅河、昆貝河、屯布河、迪音河，自東北來注之。黑龍江水色微黑，精奇里江獨黃，又稱黃河。又南而東，曰謨里爾克河、曰博屯河。又南而東，曰牛滿河，源出外興安嶺，嶺東舊界吉林。西南流，東合烏旺那河、烏莫勒德河、攸瓦爾奇河、敖拉河、塔拉耐河、塔裏木河、薩公那河、吉克河，西合臥爾喜河、卓羅奇河、木爾木河、楊奇里河、珠奇河、寧那河、伊莫勒河、楚克河。牛滿河亦稱斗滿河，又南而東，曰哈拉河、曰阿拉河、曰塔拉木河、曰庫勒圖爾河、曰庫木弩河、曰珠春河、曰格林河、曰胡裕魯河、曰蘇魯河、曰伊圖裏河、曰畢占河。以上諸河，並南入黑龍江。畢占河以南，舊為吉林境。其部落，則精奇里江東西，為索倫部、達呼爾部。有索倫村，在精奇里江、額爾格河之間，南距黑龍江城五六日程。欽都河西及巴爾坦河東，為使鹿鄂倫春部。自額蘇里河口溯江而西，至額爾格河口，為庫爾喀部，其城屯有曰鐸辰城、阿薩津城、多金城、烏魯蘇穆丹城、郭博勒屯、博和哩屯、噶勒達遜屯、穆丹屯、都孫屯、烏爾堪屯、德篤勒屯、額蘇哩屯、額爾圖屯，並在江北岸東岸。雅克薩城在黑龍江城西北一千三百餘里，城東即提咸河灣城，本索倫部築。嗣因博木博果爾等據城以叛，崇德四年討平之，墟其城。順治初年，羅剎竊據，又築之。康熙二十五年，復克其城。二十八年界約，雅克薩之地俄羅斯所治之城，盡行毀除。今其地俄名阿勒巴沁云。宣統三年，編戶二十四萬一千零一十一。口一百四十五萬三千三百八十二。其名山：特爾根、佛思亨、興安嶺。黑省之山，皆脈自車臣汗部肯特山，入境則特爾根，折而東而南，綿亙嫩江、黑龍間者，以興安嶺目之。至混同、黑龍兩江將會處，乃起佛思亨。內興安嶺自索嶽爾濟山入境，為哈瑪爾，為室韋，為雅克，為西興安嶺，為伊勒呼里。分支西北迤，為治吉察。正支又東北，為嫩江源。又東南，為庫穆爾，為東興安嶺。西出一支為和羅爾。又西曰烏雲和爾冬吉。正支又東迤，為小興安嶺。又分支東北為老爺嶺。正支東盡於佛思亨。其巨川：黑龍、精奇里、松花、烏蘇諸江。其驛路：東北逾興安嶺達海蘭泡。電線：自齊齊哈爾至海蘭泡，南達吉林。鐵路：齊昂；其屬俄者，東清北段。

龍江府：沖，繁，疲，難。巡撫，民政、提學、提法司駐。即齊齊哈爾。舊曰卜魁。明，朵顏衛地。光緒三十一年，設黑水。三十四年改置府，為黑龍江省治。西南至京師三千三百餘里。廣六百六十餘里，袤六百六十餘里。北極高四十七度二十七分。京師偏東七度三十二分。北：敖寶山。西：五道梁子、碾子山、廉家大岡。東北：嫩江自訥河入，南流，至府城東北。東分一支為塔哈爾河，西南受阿倫河、音河，逕城西南。距城約五里曰船套，康熙中嫩江水師戰船泊此。光緒三十三年闢為商埠。由西南江口斜開引河縈泗城西。沿江築長堤一、小堤二。嫩江又西南納雅爾河，入安達。東：胡裕爾河自拜泉入，西流，入塔哈爾河。一支南出，歧為九道溝，西南入安達。舊設站十，在府境四：卜魁、特穆德赫、塔拉爾、寧年。西路臺十七，在府境三：七家、甘井子、那奇希。官商路二：東南東官地屯達海倫；小五明馬屯達景星鎮。卡倫三：曰莽鼐，曰綽羅，曰博爾齊勒。又和倫部卡倫三：曰拉哈鄂佛羅，曰溫德亨，曰蘇克臺蘇蘇。鐵路二：齊昂，東清。商埠，光緒三十一年中日約開。

呼蘭府：沖，繁，難。省東南八百四十里。即呼蘭副都統城。明為呼蘭山衛。光緒三十年，移呼蘭治呼蘭城，升為府。廣一千二百餘里，袤四百二十餘里。北極高四十六度十二分。京師偏東九度五十九分。領州一，縣二。西南：松花江自肇州入，東流入巴彥。呼蘭河自蘭西入，南流，大堿溝自西來注之。屈東南，逕府城南入松花江。東：漂河自巴彥入。又東，少陵河，則綽羅河亦自巴彥入，右受韓溝河，南流，同入松花江。北：濠河自綏化入，左受大荒溝河，西流入呼蘭河。府境據呼蘭河下游水域，松花襟其南，長河支港，足資灌溉，土味膏沃，號為產糧之區。雍正十三年後，移屯設莊，日事開闢。咸豐、同治之際，直隸、山東游民流徙關外者，競赴屯莊傭工，積日既久，私相售賣，占地日廣，聚徒日繁，歷任將軍乃奏辦民墾，增改民官，行省規模，府為先導焉。舊設臺三：察哈和碩；呼蘭城，即府城；新安。官商路二：西北經蘭西赴省城；東北經巴彥赴綏化。有康家井、朝陽堡文報局。舊設卡倫四：曰珊延富勒，曰綽羅河口，曰諾敏河，曰布勒嘎哩。西南：東清鐵路對青山車站，南六十里至哈爾濱。呼蘭河口有輪船埠。巴彥州繁，難。府東一百五十里。原名巴彥蘇蘇。光緒元年設呼蘭，三十年改隸府。北：青頂山、雙牙。西：少陵、泥馬爾。東北：黑山，綿亙百餘里，與木蘭青山接，故布特哈人虞獵場也，又名蒙古爾山，呼蘭民屯自山前後始。南：松花江自府境入，東入木蘭。北：少陵河自東興鎮入，西流，納布爾嘎里河、小柳樹河、硃克特河，屈西南，漂河分支曰韓溝，東流注之，為綽羅河口。又東：五岳河，出棗拉拉屯，西流屈南，逕府城西，入松花江。東：大黃泥河，左會小黃泥，又東小石頭河，皆南入松花江。北：濠河由餘慶入，合拉三太河、大荒溝入府境。西北：興隆鎮州判。舊設臺一：呼蘭，即州城。官商路三：東至木蘭；北至餘慶；北由小豬蹄山屯西行，經興隆鎮達綏化。五岳河口有輪船埠。蘭西縣沖，繁，難。府西北一百里。原名雙廟子，光緒三十年置，隸府。東呼蘭河自綏化緣海倫界，會通肯河入，屈南，右大堿溝河，左濠河，入府境。官商路四：東榆樹林達府；北至青岡；西達肇州；西北至安達。有小榆樹鎮。木蘭縣疲，難。府東二百五十四里。明，木蘭河衛。光緒三十年置，隸府。北：青山，山勢與巴彥黑山接，舊稱呼蘭青、黑二山。西北：駱駝砬子、硯臺、蒙古山。東北有玉皇閣山，皆在縣北境。南：松花江自巴彥入，東入大通。西：白楊木河；又西，大小木蘭達河，左會鎮陽河；又西，萬寶、柳樹、楊樹、大小石頭諸河，皆南入松花江。東：頭道河，左會二道河，南入大通。北：木蘭鎮巡檢協領駐。官商路三：西至巴彥；東至大通，有五站，文報局一；循大木蘭達河北東興鎮達綏化。

綏化府：沖，繁，難。省東南七百六十里。原名北團林子，隸呼蘭副都統。光緒十一年，設綏化。是時副都統治所號中路，呼蘭號南路，城號北路，名為呼蘭三城。三十年升為府。廣三百餘里，袤一百餘里。北極高四十七度三十八分。京師偏東十度五十六分。領縣一。東北：綏額楞山，尼爾吉、克音二河出。呼蘭河自餘慶入，各緣界右注之。西流，右受尼爾吉、克音河，左受津河，入蘭西。南：濠河亦緣界從之。東北：上集廠，駐經歷。官商路五：北赴海倫；南出巴彥；西至蘭西；東津河鎮赴餘慶；東北雙河鎮達鐵山包。餘慶縣繁，難。府東一百里。原名餘慶街。光緒十一年設分防經歷，屬綏化。三十年改置，隸府。南：青山、黑山山脈，跨木蘭、巴彥兩州縣界。北：呼蘭河，導源鐵山包達裡代嶺西麓，西流入境，又西入府。濠河導源極南沈萬合屯，西流入府。南：格木克河出上窖子，北至郭吳屯，屈西，逕縣治南，又西北入呼蘭河。東：拉列罕、安拜、穩水、鐵山包、尼爾吉諸河，皆北入呼蘭河。又東北額伊琿河，西南流至王家堡，合歐肯河，大伊吉密合小伊吉密河，皆入呼蘭河。官商路四：西赴府；東赴鐵山包；北出五道岡西行達海倫；東行達鐵山包。一東南黎家屯南行至東興鎮，又便道南渡格木克河、雙銀河、濠河達巴彥。民船可溯呼蘭河至鐵山包運煤。

海倫府：繁，疲，難。省東南六百里。即通肯副都統城。光緒三十年，以通肯、海倫河新墾地置海倫。三十四年升府。領縣二。東北：內興安嶺。通肯河出西麓，西流，右受十一道至八道溝，屈南流，札克河東來注。西南：七道溝自胡裕爾河分出，南流來注。南：海倫河自東來注，三道、二道、頭道、污窿河自西來注，又南會呼蘭河。呼蘭河南自綏化入，合通肯河、克音河來會，入呼蘭境。北：胡裕爾河緣訥河界入之。府境居海倫河北，有通肯協領。官商路三：西至拜泉；西南至青岡；南至綏化。東南行經綏化上集廠達餘慶。又西北海布道至布特哈，北海畢道至畢拉爾協領地，二道皆宣統中開。商船由呼蘭河入通肯河至女兒城。青岡縣疲，難。府西南二百六十里。原名柞樹岡。柞樹一名青岡柳，縣以此名。光緒三十年置，隸。東：通肯河自拜泉入，南流，與府分界，入呼蘭河。呼蘭河自府會通肯河入，西南流，與呼蘭分界，入呼蘭境。官商路四：東北駱家窩棚赴府；西大林家店赴省城；西南白家店至安達；南李春芳屯達蘭西。又縣南呂馬店、東南何小懷屯，為省城東路站道，由此赴興京。拜泉縣繁，難。府西北一百六十里。原名巴拜泉，即那吉泊，土名大泡子，縣以此名。光緒三十二年置，隸。三十四年改府，仍隸。東：通肯河自府境入，南流，與府分界。右受七道、六道、五道、四道、三道、二道、頭道溝，入青岡。北：胡裕爾河自訥河入，受印京河，西入龍江。南：雙陽河，東逕縣南，又東瀦為松津泊。巴拜泉在雙陽河南，其東南白水泉。西南：馬鞍泊、白華泊，皆平地出泉，可供汲飲，故有巴拜之稱。巴拜即「寶貝」轉音也。官商路四：東南三道溝赴府；東北李喜屯達訥河之三站，即新開海布道；西孔家地房赴省城；南菜富屯至青岡。胡裕爾河北岸有莽鼐牧場。有額魯特依克明安公府。

嫩江府：省東北四百五十里。即墨爾根副都統城。明為木里吉衛，譯即墨爾根。康熙十年，墨爾哲勒氏屯長來歸，編為墨爾根四十佐領，號新滿洲是也。光緒三十四年，以墨爾根城改置府。廣四百餘里，袤六百餘里。北極高四十九度十三分。京師偏東八度四十二分。府境為內興安嶺山脈三面環繞，嫩江縱貫其中，全境東西之水皆入嫩江，江出北伊勒呼里阿林，山脈自西而東橫亙處也。江以西山之著者，曰莽藍哈達七峰山、庫勒木爾山、穆克珠勒渾山、阿昆迪奇山、阿察特山、噶珊山、博里克山、達克固善山、東曰傅什霍山、伊勒賁孛山、勒吉勒圖山、勒吉爾山、達巴爾山、特克屯山、旺安山、圖墨爾肯山。嫩江導源東南流，逕格爾布爾山前，左受納約爾河、那昔臺河、霍吉格那彥河、額勒和肯河，右受伊斯肯。折南流，左受哈羅爾、阿魯三松哈諾勒、雅普薩臺、固巴諸河，右受喀柰、吉里克、喇都里、多布庫爾、歐肯諸河。又南屈西，江流灣環作二曲，又南謨魯爾河、和羅爾河自東來注之。又南逕府城西，又屈西，甘河自西北來注之，西南入訥河。舊設站五：自訥河博爾多站北四十三里至府屬喀木尼喀，又四十二里至依拉喀，又七十里至墨爾根，即府。又東北七十六里至科絡爾，又七十六里至喀勒塔爾奇，又東北接黑龍江城之庫穆爾。宣統元年，於兩城交界處增設陡溝子文報局。又由府北行，沿嫩江東岸，可達呼瑪金廠。卡倫九：曰諾敏河巴延和羅，曰甘河商河哈達，凡二；又和倫部曰塞楞山，曰喀穆尼峰，凡二；曰庫雨爾河，曰諾敏河，曰喀布奇勒峰，曰綏楞額山，曰布爾札木，凡五。府境為水陸通衢，沿江兩岸水土沃饒，屯地之腴，稍遜呼蘭，猶駕諸城而上。有多布庫爾協領，統鄂倫春人。

訥河直隸：省東北二百八十里。即布特哈東路總管。明，布兒哈衛。宣統二年，以東布特哈改置。廣一千一百餘里，袤七百餘里。北極高四十八度五十九分。京師偏東八度一分。東北：琉璜山、胡爾冬吉。東南：吉爾嘎爾哈瑪圖山。西：嫩江自嫩江府入，南流入龍江。東南：訥謨爾河。西北：合黑河烏德鄰池水，自東北來注。翁查爾河，自東南來注，折西，洪果爾津、芒柰、那彥、額勒合奇諸河，皆自北來注。保大泉河自東南來注。又西布拉克河，又羅洛河，皆自北來注，逕治南。又西，分二支入嫩江。東南：胡裕爾河導源胡耳山，西流入境。又西，左受印京河，右受敖倫河，入拜泉境，本索倫、達呼爾部落人打牲之所。光緒三十二年，始將南北荒段丈放。舊設站二：自龍江寧年站北八十五里至屬拉哈，又六十里至博爾多，即治。又北接嫩江喀木尼站。又東南頭、二、三站達海倫，即海布新道。舊卡倫五：喀爾開圖、烏爾布、齊吉爾吉、哈諾爾、溫托渾喀喇山。

璦琿直隸：省東北八百二十里。即黑龍江副都統城。明，考郎兀衛。光緒三十四年，以黑龍江城改置。璦琿兵備道駐。廣一千三百餘里，袤六百餘里。北極高五十度四分。京師偏東十一度。西：托列爾哈達、坤安嶺、大橫、樺皮、答儼、青泉山。南：札克達齊、博克里。東南：吉里爾哈達。黑龍江自黑河合烏克薩河入，南屈西，右受五道、四道、三道、二道諸溝，屈南，右受頭道溝，逕城東。又南，右合坤河，折東南，右合康達罕、霍爾穆勒津、博科里，左納伯勒格爾沁河，合博爾和里鄂模水，又東南合遜河，入興東。江東六十四屯在焉。精奇里江以南，黑龍江以北，東以光緒九年封堆為界，有伯勒格爾沁河、博爾和里鄂模，南北一百四十里，東西五十里至七十里，咸豐八年條約，本旗民永住之業。庚子之變。俄人違約驅奪，且擾及江右，脅耆民為官沈江者至數萬。和約成，光緒三十二年僅收回江右地，六十四屯迄未索還，今境僅西南北三鄉耳。有遜別拉荒段十餘萬晌，光緒末放墾。舊設站三：自嫩江之額勒塔爾奇東北八十五里至屬之庫木爾；又三十五里至額雨爾；又百里至黑龍江城，即治。此省城北路十站。又由南行至畢拉爾會海畢新道。又北穿森林達漠河，有新設霍爾莫津、奇勒克二卡倫。商埠，在城北頭道溝、二道溝間，光緒三十一年中日約開。按雍正中，舊設卡倫十三。咸豐八年，中、俄分江為界，如伊瑪畢拉昂阿、精奇里河、烏魯穆蘇丹、紐勒們河、黑龍混同兩江會口，五卡倫歸左岸俄境，而右岸境東增八、西增三。光緒十二年，以防護漠河金廠，增西爾根土哈達等二十三，接呼倫貝爾城之珠爾特依。又東南增車勒山、遜河、闊爾斐音河口、吉普遜河、提音河，凡五，共卡倫三十九處。庚子亂後，卡倫盡毀。遜河以南，劃歸興東道。三十四年，乃上自額爾古訥河口起，下迄遜河口止，新設卡倫二十：曰洛古河，曰訥欽哈達，曰漠河，曰烏蘇里，曰巴爾嘎力，曰阿穆爾，曰開庫康，曰安羅，曰依西肯，曰倭西門，曰安乾，曰察哈彥，曰望哈達，曰呼瑪爾，曰西爾根奇，曰奇拉，曰札克達霍洛，曰霍爾沁，曰霍爾莫津，曰奇克勒。每卡弁一、兵三十。五卡設卡官一，十卡設一總卡官。卡兵三十，以十人巡查，以二十人給荒墾種，更番輪替，所得糧即作弁兵津貼。地熟年豐，給地停餉。

黑河府：省東北九百里。原名大黑河屯。光緒三十四年置府，屬璦琿道。西：內興安嶺支山之著者，煙筒、白石、庫穆爾室韋山、額勒克爾山。黑龍江自北來，與俄分界，右受呼瑪爾河，入境。南至西爾伊奇卡倫，合丹河、寬河、奇拉、喀尼、庫倫、克魯倫、達彥、霍力戈必、法別拉、額尼、阿勒喀木諸河。又東逕城北，又南，左受精奇里江，右受烏克薩河，入璦琿。北呼瑪爾河，導源伊勒呼里山，南北四源，合而東流入境，有倭力克、庫勒郭里、綽諾、札克達齊河自西來注。又東呼爾哈，東入黑龍江。源委約七八百里，兩岸為庫瑪爾部貢貂之使馬鄂倫春人等漁獵處。南岸有呼瑪爾古城。府治舊為中、俄通商口岸，初時互市不及江海各口千分之一。分江以後，貿易遂繁。自彼銳意經營海蘭泡，又值庚子之變，華商趨附彼境，商務日興，而我驟減。然府治南屏璦琿，實邊防要沖。有法別拉荒段十餘萬晌，光緒三十四年放墾。官商路一：南八十里至愛琿城。餘皆水路，附俄輪以往。有新設卡倫四：曰西爾根奇，曰奇拉札克達，曰霍洛，曰霍爾沁。

呼倫直隸：省西北八百六十里。即呼倫貝爾副都統城。古室韋國。有室韋山。明屬朵顏三衛。光緒三十四年，以呼倫貝爾城改置。呼倫兵備道駐。廣一千一百餘里，袤一千六百里。北極高四十九度三十五分。京師偏東二度二分。內興安嶺在東。山脈自索嶽爾濟山北走，為伊勒呼里阿林，乃旋而東，餘脈西絡海拉爾河南北岸；額爾古訥河右岸為境，諸水源此。海拉爾河出嶺西麓，西逕綽羅爾，北察爾巴奇山，南納都爾、西札敦，又西特諾克，又西伊敏河，同來注。逕城北，合墨爾根河，入臚濱。西北合額爾古訥入室韋。北：根河西受鄂羅諾爾諸河，又西入額爾古訥河。南有達爾彬池，哈爾哈河出，西匯為貝爾池。烏爾順河自池出，北入呼倫池。境為索倫、新巴爾虎、厄魯特、陳巴爾虎諸旗牧場。又海拉爾河北有託河路協領，統鄂倫春人。舊設臺八：自西布特哈之牙爾伯克臺西五十里至之依爾克特，又五十里呼耳各特伊，又五十里舒都克依，又六十里牙克薩，又五十里哈拉合碩，又六十五里札拉木太，又五十二里哈克鄂模，又六十里呼倫貝爾城，即治。為省城西路十七臺。庚子之變，臺站毀，往來皆由東清鐵路。又西南三百二十里布野圖布爾都之野壽寧寺，道出張家口。寺北八里有大市場，歲八月，內外蒙古走集焉。新設卡倫三：曰孟克錫里，曰額爾得尼托羅輝，曰庫克多博，為總卡倫。西南有珠爾博特鹽池。東清鐵路自臚濱入境，逕城北，入西布特哈境。有完工、烏古諾爾、海拉爾、哈克、札爾木、牙克什、免渡河、烏諾爾、伊立克都九車站。商埠，光緒三十一年十一月中日約開。按呼倫沿邊卡倫，自雍正五年與俄勘界，設察汗敖拉、蘇克特依等卡倫十有二，名外卡倫。十一年，復於外卡倫以內設庫里多爾特勒、墨勒津等卡倫十有五，與各外卡倫相距一二百里不等，名曰內卡倫。咸豐七年，因內外相距遠，量為遷移，各三四十里，以便互巡。改三卡為三臺，另立新名，後並圮廢無考。光緒十年，防俄人越界挖金，由黑龍江城於呼倫珠爾特依卡倫北沿額爾古訥右岸，增莫里勒克等五，前後共外卡倫十有七。庚子並毀。三十四年，重行整頓，首塔爾巴幹達呼山，訖額爾古訥河口，復設二十有一，沿舊名者十有五，新命名者六：曰塔爾巴幹達呼，曰察罕敖拉，曰阿巴該圖，以上屬臚濱；曰孟克西里，曰額爾得尼托羅輝，曰庫克多博，庫克多博為總卡倫，以上屬呼倫；曰巴圖爾和碩，曰巴雅斯胡郎圖溫都爾，曰胡裕爾和奇，曰巴彥魯克，曰珠爾特依，曰莫里勒克，曰畢拉爾河，曰牛爾河，曰珠爾干河，珠爾干河為總卡倫；曰溫河，曰長甸，曰伊穆河，曰奇乾河，曰永安山，曰額勒哈達，以上屬室韋。先是俄人越界墾地刈草，至是驅逐，呼倫設邊墾總局，臚濱設分局，俄人遵章納稅，華人領票經商者，絡驛不絕。此光緒三十四年冬月事也。又呼倫西南舊十六卡倫，凡以防喀爾喀也。

臚濱府：省西北一千一百六十里。原名滿洲里，為東清鐵路入中國第一車站。光緒三十四年，初擬設滿珠府，後更名，屬呼倫道。東：額爾古訥河自呼倫入，西北流，至近阿巴該圖山，分二派。一西南流，為達蘭鄂洛木河，入呼倫池。其正流由山西東北流，為額爾古訥河。流至此作大轉折，如人曲腰以手遞物。額爾古訥，蒙古語謂以手遞物也。海拉爾河轉為額爾古訥河，分二汊，一沿東岸流，曰海拉爾河口，一沿西岸流，曰額爾古訥河，北行復合為一，入黑龍江。自阿巴該圖山以下為中、俄界水，康熙二十八年，尼布楚約立界碑。克魯倫河自喀爾喀部入，達蘭鄂洛木河自海拉爾河分出，均入呼倫池，瀦而不流，故呼倫為咸水湖。東南有烏爾順河，自貝爾池出，北流入呼倫池。其右岸為呼倫境，有新巴爾虎各旗牧場。舊設中、俄國界鄂博六：曰塔爾郭達固，曰察罕烏魯，曰博羅托羅海，曰索克圖，曰額爾底裡托羅海，曰阿巴哈依圖，此為庫倫東中、俄界第六十三鄂博。雍正五年恰克圖約鄂博止此。塔爾巴幹達呼山西南即喀爾喀界，有滿、蒙文界碑，系呼倫與喀爾喀分界，十年一換。有新設卡倫三：曰塔爾巴幹達呼，曰察罕敖拉，曰阿巴該圖。北有金源邊堡。東清鐵路自俄薩拜喀勒省入中國境，逕府治東，入呼倫。有滿洲里，咱剛，扎賚諾爾，赫勒洪德四車站。商埠，中日約開。有海關。

興東道：省東北一千五百里。明為黑龍江地面，及速溫河衛、真河所等地。光緒三十二年，移綏化城之綏蘭海道駐內興安嶺迤東，更名興東兵備道，專辦墾務、林、礦各事宜。三十四年，建署托蘿山北，為道治。領縣二。內興安嶺脈自璦琿入，南行為嫩江與黑龍江之分水嶺，至海倫東北迤東為黑龍江與松花江之分水嶺，曰布倫山，曰佛斯亨山，盡於黑龍、松花兩江匯處，謂之小興安嶺。黑龍江自璦琿合遜河入境，東南流，科爾芬河上源曰額爾皮河，又東南，右受噶其河，西都里、古勒庫拉、畢罕嘎、其達、莫里、烏雲諸河，自西南來注。又東南，右受佳勒河、輔河，屈南，嘉廕河自西來注。又南逕道治東而南，有秋臺河自西曲折來注。屈東，右受斐爾法鄂模水、布占河、伊里河，會松花江。北有遜河，東流有占河，右合阿爾沁，匯入黑龍江。其左岸為璦琿境。西：都魯，又西湯旺，右合伊春札里河，又西巴蘭河，東流屈南，皆入湯原。道治瀕黑龍江右岸，與俄屯松由子隔江對峙。西北：占河、遜河匯流，上段有畢拉爾、鄂倫春協領。鄂倫春本打牲部落，不識文字稼穡，為俄人誆誘。光緒末年，始議收撫。興東道兼署協領，創設墾務局、學堂。興安嶺嶺西有龍門鎮，黑龍江南岸有兆興鎮、裕興鎮，墾務皆盛。官商路三：舊有由齊齊哈爾至觀音山路；光緒三十四年，新開自興東逕煙筒山赴湯原，為西南路；又由觀音山經湯原境至三姓，為西路。宣統二年，新開海畢道，可由畢拉爾達海倫。大通縣道治西南五百二十里。原為崇古爾庫站，吉林江北五站之一。光緒三十一年置，為吉林依蘭屬縣。三十四年改隸。北有內興安嶺山脈縈帶，南皆平野。南：松花江自木蘭入，東流迤東北入湯原，其右岸為吉林方正。西：岔林、小橋子、富拉渾、頭道、二道、三道、四道沙河、轉心湖、二道河子，皆南入松花江。二道河子右岸為木蘭境，東有大通河，縣以此名。又東烏拉琿、大古洞、小古洞河，亦南入松花江。小古洞河左岸為湯原境。烏拉琿河西流，匯為二泊，曰三捷泡，曰二龍潭，泊旁地肥饒。站路一。乾隆二十七年，吉林借江北地設五站，由今賓州渡江東行入縣，曰佛斯心互，曰富拉渾，曰崇古爾庫，即縣治，曰鄂爾國木索，又東接今湯原之妙噶山站，以達三姓城。光緒末，各站改隸，皆設文報局。湯原縣道治西南三百五十里，明，屯河衛。屯河即湯旺河，光緒三十一年置，為吉林依蘭屬縣，三十四年改隸。北當小興安嶺山脈南麓，南近松花江，地坦平。松花江自大通入，東北流，逕縣治東，會黑龍江。松花江在縣境流甚曲，岸樹深雜，航路如蚓行。其右岸為吉林依蘭、富錦、臨江。南：湯旺河自興東入，南流，受如意河，窪丹、蘇拉巴蘭、小古洞河，皆東南流入松花江。小古洞河右岸為大通境。東北香蘭，西半節、赫金、各節、花爾布、阿凌達、鶴立諸河，左合梧桐、蒲鴨、額勒密十二入代河，皆東南入松花江。黑龍江有沱流決出，入松花江，西小黑河入之。港汊縈回，形同溝洫，為奧區上腴。有高家屯巡司。宣統二年，置額勒密河招徠鎮，有東益公司，鶴立河有興東公司，皆營墾務。縣境自西南至東北，狹長千餘里，若盡開闢，可設十縣。西南稍繁庶，東北權輿而已。站路自妙噶山站渡江至三姓，又有自興東煙筒山達縣西南，自觀音山歷縣境至三姓之西路。光緒末，新開有各節河、窪丹河文報局。

肇州直隸：繁，難。省東南六百里。明，撒察河衛，即三岔河衛。光緒三十二年，以郭爾羅斯後旗墾地置。南：松花江自吉林伯都訥入境，匯嫩江，東流，受博爾古哈泊水，逕城南，又東受蓮花泊水、下代吉船口水、三道岡子水、澇洲船口水，入呼蘭。右岸為吉林新城、雙城境。西：嫩江自安達入，南流，受烏蘭諾爾水，注松花江。右岸為大賚境。境平曠，北城泡南出匯為差達瑪泊，下流瀦於沙。東北有肇東分防經歷。舊設站三：自安達之他拉哈站南至之古魯，又南至烏蘭諾爾，又南至茂興，此南路十站。又東南路八臺，在境者四。自茂興站起，東至波爾吉哈臺，又東至察布奇爾，又東至鄂你多圖，又東至布拉克，又東入呼蘭境。官商路一：自茂興西至郭爾羅斯公府，又西由八家船口渡嫩江入大賚。東北五站。商埠，西南信宿岡子，伯都訥、哈爾濱適中地，沿江要沖，光緒末勘留商埠。東清鐵路自安達入境，逕東北入呼蘭。有酣草岡、滿溝二車站。

大賚直隸：沖，疲，難。省西南二百一十里。古靺鞨、室韋交界。明，洮兒河衛及卓兒河地面。光緒三十年，以札賚特旗莫勒紅岡子墾地置。北有索倫山脈，蜿蜒數百里，境內東流之水皆導源焉，所謂索倫圍場也。東：嫩江自龍江入，南流，匯松花江。其左岸為安達、肇州境。北：洮爾河自奉天東鎮入，東流，匯為納藍撒藍池，猶言日月池也，下流入嫩江。又北瑚爾達河、綽爾河、雅爾河，皆東南流入嫩江。雅爾河左岸為龍江境。北：塔子城、景星鎮分防二經歷。舊有蒙古站二：自卜魁站起，西至綽爾河，曰哈代罕站，曰綽羅站。又入今奉天之克爾蘇臺站。官商路三：一北出景星鎮赴省城；一東渡嫩江接茂興站；一西由二龍鎖口入奉天境，歷鎮東、靖安達洮南。嫩江沿岸哈喇和碩，有陸軍退伍兵屯田，一夫授田百畝，以火犁耕種。

安達直隸：沖，繁，難。省東南二百八十里。諳達，蒙古官名，無正譯。光緒三十二年，以杜爾伯特旗墾地置，又分省屬墾地益之。西：嫩江自龍江入，南流入肇州。北：九道溝水，西流與龍江分界，屈南入境，匯為納赫爾泊，西南：烏克吐泊，下流入嫩江。南：青肯泊，泊形如環，中有灘地，半隸肇州。放墾區域，大都在嫩江東岸及東南北三面沿邊，中部平原無河流，間有積潦，土含咸質，不宜種植。舊設站三：自龍江之特木德赫站南至屬之溫托歡，又南至多耐，又南至他拉哈，又南入肇州。官商路四：一北由林家店、九道溝赴省；一東南入呼蘭，有小林家店文報局；一東由長安堡赴青岡；一西越東清鐵路安達站至杜爾伯特貝子府，又西接多耐站。產堿，有咸廠二十五處。西北璫奈屯有鹽灘。東清鐵路自龍江入境，斜貫中部，逕治西南入肇州。有煙土屯，小河子，喇嘛甸，薩勒圖，安達五車站。

◎附志

林甸縣：光緒三十四年，擬設治林家甸，隸龍江府。在龍江府東南，安達西北。東清鐵路迤北，當省城東路孔道。光緒三十三年改訂東清鐵路合同，收回公司射占地畝，設縣墾闢。西九道溝子、東戚家店，皆東路所經，如臺站然。由此入呼蘭達興東。

諾敏縣：光緒三十四年，擬設治隸嫩江府。在嫩江府西，諾敏河東岸庫如爾其屯。西岸都克他耳屯有尼爾吉山，諾敏河上游札克奇山西有牧場，沿河有山路出呼倫。由縣南行，經西布特哈，渡嫩江，達拉哈站。

通北縣：光緒三十四年，擬設治海倫府北，通肯河北、胡裕爾河南。西：七道溝自胡裕爾河分出，南注通肯河，東至內興安嶺麓，與興東道龍門鎮界，北接訥河，即海布道所出。通肯河瀕岸多森林，土人呼曰樹川。

鐵驪縣：光緒三十四年，擬設治海倫府東南、餘慶東鐵山包。東至金牛山、興東道界。南大青山，東興鎮界。西，鐵山包河，北，依吉密河，並餘慶縣界。呼蘭河出境東達裡代嶺，西入餘慶。有協領駐河北，管理旗丁屯田。以上二縣隸海倫府。

布西直隸：光緒三十四年，擬設治西布特哈，在省城東北二百八十里嫩江西岸。西有內興安嶺，與呼倫分界。西南即索倫圍場。西北諾敏河，至南入嫩江。西有阿倫河、音河、雅爾河，皆東南入龍江。又西迤南，綽爾河入大賚。舊設臺七：自龍江之那希奇臺東至之木爾楚袞臺，又東至赫尼昂阿，又東至和尼，又東至錫伯爾，又東至巴林，又東至嘎爾甘，又東至雅勒伯霍托，又東入呼倫境。境少平原，森林之利獨饒。有土城，因起伏西去數千里，直至木蘭圍場，又西至歸化城。往時流人亡去不識途，多循此入關，蓋即金源時長城汪古部所居者也。東清鐵路自呼倫鑿興安嶺入境，橫貫中部，入龍江。有興安嶺、博爾多、雅魯、巴里木、哈拉蘇、札蘭屯、成吉思汗七車站。

甘南直隸：光緒三十四年，擬設治富拉爾基，在省城西南嫩江西。有雅爾河支津。北有東清鐵路庫勒站。由此渡嫩江達昂昂溪。富拉爾基屯開闢最先，生聚日繁，蓋鐵路交通之效。

武興直隸：光緒三十四年，擬設治多耐站，在省城南二百零五里，嫩江東路四五里，與溫托歡、他拉哈兩站首尾相接。南北長，東西窄，成一半規長梭形。向為杜爾伯特旗境。光緒三十二年，設局放荒五萬六千四百餘晌。

呼瑪直隸：光緒三十四年，擬設治西爾根卡倫。宣統二年，試辦設治，移呼瑪爾河口北岸，隸璦琿道，在道治北五百餘里。東：黑龍江。呼瑪爾河出伊勒呼里山，內興安山脈向北行者也。東行者伊勒呼里阿林，四源，合東窩集、倭勒克、庫勒都里、綽羅呼爾吉、布列斯，屈南，右受札克達奇河，又東入黑龍江。黑龍江東流，逕安羅卡倫北，屈南流，下至呼瑪爾河口。沿西岸設卡倫六：曰依西肯，曰倭西們，曰安乾，曰察哈彥，曰望哈達，曰呼瑪爾。下游接西爾根卡倫。屬黑河府。瀕臨河口駐協領，統鄂倫春人。

漠河直隸：光緒三十四年，擬設治漠河，隸璦琿道。在道治西北千餘里。漠河出治雞察山，東北入黑龍江。南額穆爾河，東北流，左受吉里瑪那裡多什都克河，屈東流，右受大札丹庫爾、小札丹庫爾，入黑龍江。又南旁烏河，東南流，左受巴達吉察，右受札克達奇，屈東北，右受布爾嘎里河、沽裡乾河，入黑龍江。又南有呼瑪爾河上源，其南為伊勒呼里阿林，乃內興安嶺自西轉東橫幹脈也。山南即嫩江源，西有額爾古訥河入黑龍江口，為璦琿與呼倫兩屬交界，即中、俄以江為界之起處。沿黑龍江南岸設卡倫八：曰洛古河，曰訥欽哈達，曰漠河，即治，曰額蘇里，曰巴爾嘎力，曰額穆爾，曰開庫康，曰安羅。有木廠一處。黑龍江由此轉南流，安羅卡倫下游接西岸之依西肯卡倫，屬呼瑪。漠河金礦，光緒十四年經始開採，庚子入於俄，光緒三十二年始行收復。漠河為省北屏障，黑龍江轉運專落俄人之手。光緒三十四年，議由嫩江之源開闢山道，卒以工費浩繁中止，故礦業衰歇而設治亦難也。

室韋直隸：光緒三十四年，擬設治吉拉林，隸呼倫道。在道治北四百餘里，額爾古訥河右岸。對岸為俄臥牛、槐敖、洛氣等屯疆域。額爾古訥河自臚濱之阿巴該圖北流，至呼倫之庫克多博，東北流，合根河、特勒布爾、胡裕爾和奇、珠魯克圖即約羅、珠爾格特依、布魯、色木特勒克諸河，皆自東南山來注，此在吉拉林以南者也。中根河最大，出內興安嶺，西北流，兩岸沃野膏原，為殖民善地。額爾古訥河逕治西，又東北流，有哈拉爾即吉拉林河，眉勒喀即尼布楚約內之河、遜河、額爾奇木、畢拉爾、畢拉克產、古爾布奇、吉林子、阿木毗、牛爾、珠爾干、溫諸河，皆自東南山來注。額爾古訥河至是屈西北流，有烏瑪、大吉嘎達、小吉嘎達，復有小河入，皆自東南來注。再折而東北流，有伊穆河，復有小河二十餘，皆自東南來注。此在吉拉林以北者也。中牛爾河最大，出內興安嶺，河口左右有平地兩區，田土肥美。額爾古訥河自受根河、牛爾河，水大而急，直注黑龍江，而吉拉林為適中地，故治在焉。新設防邊卡倫，在境內者十有五，自庫克多博總卡倫以北，曰巴圖爾和碩，曰巴雅斯胡郎圖溫都爾，曰胡裕爾和奇，曰巴彥珠魯克，曰珠爾格特依，曰莫里勒克，曰畢拉爾河，曰牛爾河，曰珠爾干河總卡倫，曰溫河，曰伊穆河，曰奇乾河，曰永安山，曰額勒哈達。珠爾干、額勒哈達為鄂倫春與俄人交易之所。尤要道路自吉拉林南至塔爾巴幹達呼山七百餘里，其北至珠爾干河三百五十餘里，則小徑不通車馬。自珠爾干至額爾古訥河口五百五十餘里，則懸崖壁立，非假道於俄，不能飛越。根河口新立官渡，為華、俄商旅必趨之路。根河上源有道出西布特哈達墨爾根，額爾古訥民船祗達吉拉林，以下溜急，民船可順流而下，不能溯流而上，非輪船不為功。冬令，河上可駕駛冰橇，每一日夜行三四百里。

舒都直隸：光緒三十四年，擬設治免渡河，隸呼倫道，在道治東二百八十餘里。河出阿爾奇山，北合札郭河，入海拉爾河。東即內興安嶺。東清鐵路經南，有免渡河車站，由境鑿興安山洞入西布特哈境。

佛山府：光緒三十四年，擬設治觀音山，隸興東道，在道治北，瀕黑龍江岸。對岸為俄吉春屯，北有輔河，南有嘉廕河。附府治有小水曰十里河，皆東入黑龍江。

蘿北直隸：光緒三十四年，擬設治托蘿山北，隸興東道，附郭，如璦琿、呼倫兩直隸之比。

烏雲直隸：光緒三十四年，擬設治烏雲河，隸興東道，在道治西北，瀕黑龍江岸。對岸為俄嘎薩得報屯。烏雲河在西，北入黑龍江。

車陸直隸：光緒三十四年，擬設治車陸，隸興東道，在道治西北遜河南。原為車勒山卡倫，音轉為車陸。東臨黑龍江，對岸為俄吉滿屯。南科爾芬河，東北流入黑龍江。

春源直隸：光緒三十四年，擬設治伊春呼蘭河源，隸興東道，在道治西南。西有布倫山，伊春河出，東流入湯旺河。布倫山西麓即呼蘭河源。南札里河，東流，左合黃泥河、報達河，入湯旺河；又南巴蘭河源在焉。

鶴岡縣：光緒三十四年，擬設治鶴立岡，隸興東道，在湯原縣北、鶴立河西。有興東墾務公司，宣統中擬移駐黑龍、松花兩江匯流處，額勒密河東，地尤沃饒，為全省冠。


\end{pinyinscope}