\article{列傳三}

\begin{pinyinscope}
諸王二

○太祖諸子一

廣略貝勒褚英子安平貝勒杜度敬謹莊親王尼堪杜度子？厚貝勒杜爾祜

貝子穆爾祜恪僖貝子特爾祜懷愍貝子薩弼

禮烈親王代善子巽簡親王滿達海克勤郡王岳託碩託穎毅親王薩哈璘

謙襄郡王瓦克達輔國公瑪占滿達海從子康良親王傑書

岳託子衍禧介郡王羅洛渾顯榮貝勒喀爾楚渾鎮國將軍品級巴思哈

羅洛渾曾孫平敏郡王福彭薩哈璘子阿達禮順承恭惠郡王勒克德渾

勒克德渾子勒爾錦孫錫保

太祖十六子：孝慈高皇后生太宗，元妃佟佳氏生廣略貝勒褚英、禮親王代善，繼妃富察氏生莽古爾泰、德格類，大妃烏拉納喇氏生阿濟格、睿親王多爾袞、豫親王多鐸，側妃伊爾根覺羅氏生饒餘郡王阿巴泰，庶妃兆佳氏生鎮國公阿拜，庶妃鈕祐祿氏生鎮國將軍湯古代、輔國公塔拜，庶妃嘉穆瑚覺羅氏生鎮國公巴布泰、鎮國將軍巴布海，庶妃西林覺羅氏生輔國公賴慕布，而費揚古不詳所自出。

廣略貝勒褚英，太祖第一子。歲戊戌，太祖命伐安楚拉庫路，取屯寨二十以歸。賜號。軍夜行，？洪巴圖魯，封貝勒。歲丁未，偕貝勒舒爾哈齊、代善徙瓦爾喀部蜚悠城新附之陰晦，纛有光，舒爾哈齊疑不吉，欲班師，褚英與代善持不可。抵蜚悠城，收其屯寨五百戶以先行，烏喇貝勒布占泰以萬人邀之路。扈爾漢所部止二百人，褚英、代善策？，令扈爾漢？，今日何懼？且布占泰降虜耳，乃不能復縛之耶？」？馬諭之曰：「上每征伐，皆以寡擊皆奮，因分軍夾擊，敵大敗，得其將常柱、瑚里布，斬三千級，獲馬五千、甲三千。師還，上嘉其勇，錫號曰阿爾哈圖土門，譯言「廣略」。歲戊申三月，偕貝勒阿敏伐烏喇，克宜罕山城。布占泰與蒙古科爾沁貝勒翁阿岱合兵出烏喇二十里，望見我軍，知不可敵，乃請盟。

，諸弟及？臣愬於上，上浸疏之。褚英意不自得，焚？褚英屢有功，上委以政。不恤表告天自訴，乃坐咀？，幽禁，是歲癸丑。越二年乙卯閏八月，死於禁所，年三十六。明人以為諫上毋背明，忤旨被譴。褚英死之明年，太祖稱尊號。褚英子三，有爵者二：杜度、尼堪。

安平貝勒杜度，褚英第一子。初授臺吉。天命九年，喀爾喀巴約特部臺吉恩格德爾請內附，杜度從貝勒代善迎以歸，封貝勒。天聰元年，從貝勒阿敏、岳託等伐朝鮮，朝鮮國王李倧請和，諸貝勒許之。阿敏欲仍攻王京，岳託持不可；阿敏引杜度欲與留屯，杜度亦不可：卒定盟而還。三年十一月，從上伐明，薄明都，敗明援兵。又偕貝勒阿巴泰等略通州，焚其舟，至張家灣。十二月，師還，至薊州，明兵五千自山海關來援。與代善親陷陣，傷足，駐遵化。四年正月，明兵？攻，敗之，斬其副將，獲駝馬以千計。？猶力戰，殲其

七年，明將孔有德、耿仲明降，偕貝勒濟爾哈朗、阿濟格赴鎮江迎以歸。詔問伐明及朝鮮、察哈爾三者何先，杜度言：「朝鮮在掌握，可緩；察哈爾逼則徵之；若尚遠，宜取大同邊地，秣馬乘機深入。」八年，軍海州。崇德元年，進封安平貝勒。海州河口守將伊勒慎報明將造巨艦百餘截遼河，命杜度濟師，明兵？，乃還。是冬，上伐朝鮮，杜度護輜重後行，略皮島、雲從島、大花島、鐵山。二年二月，次臨津江。前一日冰解，夕大雨雪，冰復合，師畢渡。上聞之曰：「天意也！」從睿親王多爾袞取江華島，敗其水師，遂克之。

三年，多爾袞將左翼、岳託將右翼伐明，杜度為嶽託副。師進越密雲東墻子嶺，明兵迎戰，擊敗之。進攻墻子嶺堡，分軍破黑峪、古北口、黃崖口、馬蘭峪。岳託薨於軍，杜度總軍事。會多爾袞軍於通州河西，越明都至涿州，西抵山西，南抵濟南，克城二十，降其二。凡十六戰皆捷，殺總督以下官百餘，俘二十餘萬。還，出青山口，自太平寨奪隘行。四年四月，師還，賜駝一、馬二、銀五千，命掌禮部事。略錦州、寧遠。五年，代濟爾哈朗於義州屯田，刈錦州禾，遇明兵，敗之，克錦州臺九、小凌河西臺二。明總督洪承疇以兵四萬營杏山城外，偕豪格擊敗之，追薄壕而還，又殲運糧兵三百。往錦州誘明兵出戰，復擊敗之，獲大凌河海口船，追斬敵之犯義州者。冬，再圍錦州。六年，攻廣寧，敗松山、錦州援兵。以從多爾袞離城遠駐，遣軍私還，論削爵，詔罰銀二千。復圍錦州，敗明兵於松山。是秋，復從上伐明，留攻錦州。七年六月，薨。病革時，諸王貝勒方集篤恭殿議出征功罪，上聞之，為罷朝。喪還，遣大臣迎奠。雍正二年，立碑旌其功。

杜度子七，有爵者五：杜爾祜、穆爾祜、特爾祜、杜努文、薩弼。

？厚貝勒杜爾祜，杜度第一子。初封輔國公。從太宗圍松山、錦州有功。坐事，降襲鎮國公。復以甲喇額真拜山等首告怨望，削爵，黜宗室。順治元年，從多鐸南征。二年，復宗室，封輔國公。？功，賜金五十、銀二千。五年，從濟爾哈朗徇湖廣。六年，敗敵永興，次辰州。進剿廣西，定全州。七年，賜銀六百。八年，進貝勒。十二年二月，卒，予謚。子敦達，襲貝子，謚恪恭。子孫遞降，以輔國公世襲。敦達八世孫光裕，襲輔國公。光緒二十六年，德意志等國兵入京師，死難，贈貝子銜，謚勤愍。

貝子穆爾祜，杜度第二子。天聰九年，師伐明，穆爾祜從貝勒多鐸率偏師入寧遠、錦州綴明師，抵大凌河，擊斬明將劉應選，追奔至松山，獲馬二百，克臺一，並有功。崇德元年，封輔國公。七年十月，與杜爾祜同得罪。順治元年，從多鐸南征，破李自成潼關，先後。二年，？拔兩營。賊犯我噶布什賢兵，穆爾祜擊敗之。又設伏山隘，賊自山上來襲，敗其復宗室，封三等鎮國將軍，三年，進一等。從多鐸征蘇尼特部騰機思等，敗之。四年，進輔國公。六年，從尼堪擊叛將姜瓖，進貝子。復從尼堪征湖南，賜蟒衣、鞍馬、弓矢。至衡州，尼堪戰歿。十一年，論前罪，削爵。卒，子長源，授鎮國將軍品級。子孫遞降至雲騎尉品級，爵除。

恪僖貝子特爾祜，杜度第三子。崇德四年，封輔國公。六年，從圍錦州，敗明兵於松山、杏山間。七年，移師駐塔山，克之。與杜爾祜同得罪。順治元年，從多爾袞入山海關，破李自成，逐之至慶都。復從多鐸敗自成潼關。二年，復宗室，封輔國公，賜金五十、銀二千。六年，進貝子。十五年，卒，予謚。子孫遞降，以奉恩將軍世襲。

懷愍貝子薩弼，杜度第七子。杜爾祜得罪，從坐，黜宗室。順治元年，從多爾袞入山海關，破李自成有功。二年，復宗室，封輔國公。三年，從勒克德渾南征，略荊州，屢破敵。師還，賜金五十、銀千。六年，從擊叛將姜瓖，戰朔州，敗瓖將姜之芬、孫乾、高奎等，移師攻寧武，瓖將劉偉等降，進貝子。十二年，卒，予謚。子固鼐，襲鎮國公，謚悼愍。子孫遞降，以鎮國將軍世襲。杜度諸子，惟第六子杜努文無戰功。順治初，封輔國公。卒。康熙三十七年，追封貝子，亦謚懷愍。子蘇努，初襲鎮國公。事聖祖，累進貝勒。雍正二年，坐與廉親王允禩為黨，削爵，黜宗室。

敬謹莊親王尼堪，褚英第三子。天命間，從伐多羅特、董夔諸部，有功。天聰九年，師伐明，從多鐸率偏師入錦、寧界綴明師。崇德元年，封貝子。上伐朝鮮，從多鐸逐朝鮮國王李倧至南漢山城，殲其援兵。四年，上伐明，從阿濟格等攻塔山、連山。七年，戍錦州。

順治元年四月，從多爾袞入山海關，敗李自成，復從阿濟格追擊至慶都，進貝勒。復從多鐸率師自孟津至陜州，破敵。二年，師次潼關，自成將劉方亮出御，尼堪與巴雅喇纛章京圖賴夾擊之，獲馬三百餘。又偕貝子尚善敗敵騎，趨歸德，定河南，詔慰勞，賜弓一。五月，從多鐸克明南都，追獲明福王由崧。又攻江陰，力戰，克之。師還，賜金二百、銀萬五千、鞍一、馬五。

三年，從豪格西征。時賀珍擾漢中，二隻虎、孫守法擾興安，？寇蜂起。尼堪次西安，自棧道進軍，珍自雞頭關迎拒，擊殲之，疾馳漢中躪其壘，賊走西鄉，追擊於楚湖，至漢陰，二隻虎奔四川，孫守法奔岳科寨。十一月，復從豪格入四川，斬張獻忠於西充。與貝子滿達海分兵定遵義、夔州、茂州、隆昌、富順、內江、資陽，四川平。五年，師還。偕阿濟格平天津土寇，進封敬謹郡王。六年，命為定西大將軍，討叛將姜瓖，屢敗敵。破瓖所置巡圍大同？撫姜輝，其將羅英壇以所部降。多爾袞赴大同招撫姜瓖，承制進尼堪親王。旋自左，瓖將楊振威等斬瓖以降，師還。七年，與巽親王滿達海、端重親王博洛理六部事。多爾袞遣尚書阿哈尼堪迎朝鮮王弟，阿哈尼堪啟尼堪以章京恩國泰代行，事覺，尼堪坐徇隱，降郡王。八年，復封親王。又坐不奏阿濟格私蓄兵器，降郡王。尋掌禮部。居數月，再復親王，掌宗人府事。

孫可望等犯湖南，命為定遠大將軍，率師討之。瀕行，賜御服、佩刀、鞍馬，上親送於南苑。李定國陷桂林，詔入廣西剿賊。十一月，師次湘潭，明將馬進忠等遁。師鄉衡州，噶布什賢兵擊敵衡山縣，敗敵兵千八百。尼堪督兵夜進，兼程至衡州。詰旦，師未陣，敵四萬餘猝至，尼堪督隊進擊，大破之，逐北二十餘里，獲象四、馬八百有奇。敵設伏林內，中途伏發，師欲退，尼堪曰：「我軍擊賊無退者。我為宗室，退，何面目歸乎？」奮勇直入，敵圍之數重，軍失道，尼堪督諸將縱橫沖擊，陷淖中，矢盡，拔刀戰，力竭，歿於陣。十年，喪歸，輟朝三日。命親王以下郊迎，予謚。是役也，從征諸將皆以陷師論罪。

第二子尼思哈，襲。順治十六年，追論尼堪取多爾袞身後遺財，及不劾尚書譚泰驕縱罪，以陣亡，留爵。十七年，卒，謚曰悼。第一子蘭布，襲貝勒。聖祖念尼堪以親王陣亡，進蘭布郡王，仍原號。七年，進親王。蘭布取鰲拜女，八年，鰲拜既得罪，蘭布坐降鎮國公。十三年，從尚善討吳三桂於湖南。十七年，卒於軍。十九年，追論退縮罪，削爵。子賴士，襲輔國公。乾隆四十三年，高宗以尼堪功著，力戰捐軀，進鎮國公，世襲。

禮烈親王代善，太祖第二子。初號貝勒。歲丁未，與舒爾哈齊、褚英徙東海瓦爾喀部，烏拉貝勒布占泰遣其將博克多將萬人要於路。代善見烏喇兵營山上，分兵？斐悠城新附之緣山奮擊，烏喇兵敗竄，代善馳逐博克多，自馬上左手攫其胄斬之。方雪甚寒，督戰益力，烏喇敗兵殭臥相屬，復得其將常柱、瑚哩布。師還，太祖嘉代善勇敢克敵，賜號古英巴圖魯。

歲癸丑，太祖伐烏喇，克遜扎搭、郭多、郭謨三城。布占泰將三萬人越富勒哈城而營，諸將欲戰，太祖猶持重，代善曰：「我師遠伐，利速戰，慮布占泰不出耳。出而不戰，將志在戰，復何猶豫。？謂之何？」太祖曰：「我豈怯戰？恐爾等有一二被傷，欲計萬全。今」因麾兵進，與烏喇步兵相距百步許，代善從太祖臨陣奮擊，大破之，克其城。烏喇兵潰走，代善追殪過半。布占泰奔葉赫，所屬城邑盡降，編戶萬家。天命元年，封和碩貝勒，以序稱大貝勒。

太祖始用兵於明，行二日，遇雨，太祖欲還，代善曰：「我師既入明境，遽引還，將復與修好乎？師既出，孰能諱之？且雨何害，適足以懈敵耳。」太祖從之。夜半雨霽，昧爽，圍撫順，明將李永芳以城降。東州、瑪哈丹二城及臺堡五百餘俱下。師還，出邊二十里，明將張承廕率兵來追。代善偕太宗還戰，復入邊，破其三營，斬承廕及其裨將頗廷相等。四年，命代善率諸將十六、兵五千，守扎喀關備明。尋引還。

三月，明經略楊鎬大舉來侵，遣總兵劉綎將四萬人出寬甸，杜松將六萬人出撫順，李如柏將六萬人出清河，馬林將四萬人出三岔口。太祖初聞明兵分出寬甸、撫順，以寬甸有備，親率師西御撫順明兵。代善將前軍，諜復告明兵出清河，代善曰：「清河道狹，且崎嶇，不利速行，我當御其自撫順來者。」過扎喀關，太宗以祀事後至，言界凡方築城，民應役，之。代善引兵自太蘭岡趨界凡，與築城役屯吉林崖。杜松以二萬人來攻，別軍陣薩爾？宜急滸山。代善與貝勒阿敏、莽古爾泰及諸將議以千人助吉林崖軍，使陟山下擊，餘軍張兩翼，右應吉林崖，左當薩爾滸。太祖至，以右翼兵益左翼，先趨薩爾滸。明兵出，我兵仰射，不移時破其壘。吉林崖軍自山馳而下，右翼渡河夾擊，破明兵，斬松等。馬林出三岔口，以三萬人軍於尚間崖，監軍道潘宗顏將萬人軍於飛芬山，松後部龔念遂、李希泌軍於斡琿鄂謨，太祖督兵攻之。代善將三百騎馳尚間崖，見明兵結方營，掘壕三匝，以火器居前，騎兵繼之，嚴陣而待，遣騎告太祖。太祖已擊破念遂等，親至尚間崖，令於軍，皆下馬步戰。未畢下，明兵突至，代善躍馬入陣，師奮進，斬獲過半。翌日，代善以二十騎先還，詗南路敵遠近。太祖亦還，聞劉綎兵深入，命代善率先至諸軍御之。出瓦爾喀什，綎已至阿布達哩岡，太宗率右翼陟山，代善率左翼出其西，夾擊，明兵大潰，斬綎。鎬所遣諸軍盡敗。

七月，從太祖克鐵嶺。八月，太祖伐葉赫。葉赫有二城：金臺石居其東，布揚古居其西。師至，太祖攻東城，代善攻西城。東城下，布揚古及其弟布爾杭古乞盟，代善諭而降之。復偕莽古爾泰遷金州民於復州。？。六年三月，從太祖伐明沈陽，率其子岳託戰，斬馘甚

十一年八月，太祖崩，岳託與其弟薩哈璘告代善，請奉太宗嗣位，代善曰：「是吾心也！」告諸貝勒定策。太宗辭讓再三，代善等請益堅，乃即位。是冬，伐蒙古喀爾喀扎魯特部，擒貝勒巴克等，斬鄂爾齋圖，俘所屬而歸。

天聰元年，從太宗圍錦州，拒明山海關援兵，薄寧遠，破敵，以暑還師。三年，從伐明，入洪山口，克遵化，薄明都，明總兵滿桂等赴援，擊敗之德勝門外，克良鄉，又破明兵永定門外。從上閱薊州形勢，明步兵五千自山海關至，與師遇，不及陣，列車楯、槍？而營，代善率左翼四旗擊破之。四年正月，明侍郎劉之綸率兵至遵化，營山上，代善環山圍之，破其七營，之綸走入山，射殺之。五年八月，從上圍大凌河，收城外臺堡。九月，明總兵吳襄、監軍道張春等將四萬人自錦州至，距大凌河十五里，代善從上將二萬人擊之，明兵方陣，發槍？，督騎兵突入，矢如雨，明兵大？。襄遁，春收潰兵復陣。黑雲起，風自西來，明兵，師乘之，獲春等。春見上不屈，上將？乘風縱火逼我軍。大雨反風，毀其營，明兵死者甚誅之，代善諫，乃赦之。

初，太祖命四和碩貝勒分直理政事，每御殿，和碩貝勒皆列坐。至是，禮部參政李伯龍請定朝會班制。時和碩貝勒阿敏已得罪，莽古爾泰亦以罪降多羅貝勒，諸貝勒議不得列坐。代善曰：「奚獨莽古爾泰？上居大位，我亦不當並列。自今請上南面，我與莽古爾泰侍坐於側，諸貝勒坐於下。」

六年四月，從上伐察哈爾，過興安嶺，聞林丹汗遠遁，移師攻歸化城，趨大同、宣府，出塞，與沙河堡、得勝堡、張家口諸守將議和而還。八年五月，從伐明，出榆林口，至宣府邊外，分兵自喀喇鄂博克得勝堡，遂自朔州趨馬邑，會師大同而還。

崇德元年，封和碩兄禮親王。冬，從上伐朝鮮。二年，有司論王克朝鮮，違旨以所獲溢額，上曰：「朕於兄禮親王敬愛有加，何不體朕意若是？」又曰：「？糧米飼馬及選用護王等事朕雖致恭敬，朕何所喜？必正身行義以相輔佐，朕始嘉賴焉。」四年十一月，從上獵於葉赫，射麞，馬僕，傷足。上下馬為裹創，酌金？勞之，因泣下曰：「朕以兄年高不可馳馬，兄奈何不自愛？」罷獵，還，命乘輿緩行，日十餘里，護以歸。

八年，太宗崩，世祖即位。王集諸王、貝勒、大臣議，以鄭親王濟爾哈朗、睿親王多爾袞輔政。又發貝子碩託、郡王阿達禮私議立睿親王，下法司，誅之。碩託，王次子；阿達禮，薩哈璘子，王孫也。順治元年正月朔，命上殿毋拜，著為例。二年春，至京師。五年十月，薨，年六十六。賜祭葬，立碑紀功。康熙十年，追謚。乾隆四十三年，配饗太廟。

代善子八，有爵者七：岳託、碩託、薩哈璘、瓦克達、瑪占、滿達海、祜塞。祜塞，初封鎮國公，追封惠順親王，而滿達海襲爵。

巽簡親王滿達海，代善第七子。崇德五年，從圍錦州。六年，封輔國公。從肅親王豪格圍松山，破敵。洪承疇赴援，戰，所乘馬創，豪格呼曰：「馬創矣！亟易馬！」明兵大至，力戰，殿而還。明總兵吳三桂倚山為營，滿達海合諸軍擊破之，三桂宵遁。七年，從濟爾哈朗克塔山。八年，授都察院承政。

順治元年，從入關，敗李自成，進貝子。復從英親王阿濟格逐自成趨綏德。二年，克沿邊三城及延安，自成遁湖廣，師還。三年，從豪格討張獻忠，自漢中進秦州，降獻忠將高如礪。師次西充，擊斬獻忠，與尼堪分剿餘賊。五年，師還。坐徇巴牙喇纛章京希爾根冒功，議罰銀，睿親王多爾袞令免之。六年，襲爵。降將姜瓖叛大同，滿達海與郡王瓦克達率師討之，尋授征西大將軍。克朔州、馬邑、寧武關、寧化所、八角堡、靜樂縣，遂與博洛會師，復汾州。瓖誅，大同平。遣兵圍平遙、太谷、遼沁，先後克之。屯留、襄垣、榆社、武鄉諸縣俱下。睿親王多爾袞令留瓦克達剿餘寇，滿達海還京師。

八年，世祖親政，改封號曰巽親王。諸王分治部務，滿達海掌吏部。九年二月，薨，予謚。十六年，追論滿達海於奏削多爾袞封爵後，奪其財物；掌吏部，懼譚泰驕縱，未論劾：削謚僕碑，降爵為貝勒。

子常阿岱，初襲親王。降貝勒。康熙四年，薨，謚懷愍。子星尼，襲貝子，再襲輔國公。星尼子星海，襲鎮國公。並坐事奪爵。乾隆四十三年，追錄滿達海功，命星海孫福色鏗額以輔國將軍世襲。常阿岱既降爵，以從弟傑書襲親王。

康良親王傑書，祜塞第三子。初襲封郡王。順治八年，加號曰康。十六年，襲爵，遂改號康親王。康熙十三年六月，命為奉命大將軍，率師討耿精忠。師至金華，溫州、處州已陷。精忠將徐尚朝以五萬人犯金華，王令都統巴雅爾、副都統瑪哈達迎擊，破之。尚朝復來犯，巴雅爾會總兵陳世凱破賊壘積道山，殲二萬餘，復永康、縉雲。精忠將沙有祥踞桃花嶺，梗處州道，瑪哈達率軍擊之，有祥潰走。十四年，復處州及仙居。尚朝等猶踞宣平、松陽，屢窺處州。都統拉哈達偕諸將御之，破賊於石塘，於石佛嶺，於大王嶺東隴隘口上套寨、下五塘諸地。詔寧海將軍傅喇塔自黃巖規溫州，趣傑書自衢州入，傑書疏言：「處州有警，兵單不能驟進。」上諭曰：「王守金華，將及二載，徒以文移往來，不親統兵規剿，賊何自滅？宜刻期進取。」

十五年，自金華移師衢州，精忠將馬九玉屯大溪灘拒師。傑書督諸將力擊之，伏起，兵負扉為蔽，傑書談笑自若，諸軍皆踴躍奮？刃相接。傑書坐古廟側指揮，纛為火器所穿，擊，精忠兵大敗，溪水為赤。傑書令偃旗鼓，一日夜行數百里，乘月攻克江山，進徇常山，次仙霞關。精忠將金應虎收舟泊隔岸，師不得渡。令循灘西上，視水淺亂流，涉。精忠兵不戰，潰，應虎降。進拔浦城，檄精忠諭降。師復進，拔建陽，撫定建寧、延平二府。精忠遣其子顯祚迎師，傑書承制許以不死，精忠出降。十月，師入福州，精忠請從師討鄭錦自贖，入告，詔許之。

錦將許耀以三萬人屯烏龍江南小門山、真鳳山，傑書遣拉哈達等擊走之。疏言：「精忠從師出剿，其弟昭忠、聚忠，宜留一人於福州，轄其屬。」又言：「福建制兵已設如額，精忠所率兵不少，左右兩鎮兵可並裁去。溫州總兵祖弘勛、籓下總兵曾養性，宜別除授。」上命昭忠為鎮平將軍，駐福州，餘並如所請。傑書遣兵敗錦將吳淑于浦塘，復邵武。師復進，泰寧、汀州及所屬諸縣皆下。十六年，拉哈達敗錦軍於白茅山、太平山，破二十六壘，克興化，復泉州、漳州。奏入，詔褒傑書功。傑書令拉哈達等率兵與精忠進次潮州，規廣東。錦兵陷平和，逼海澄，副都統穆赫林等守御越七旬，援不至，與長泰並陷。傑書請罪，詔俟師還議之。錦兵復破同安、惠安，傑書遣軍討復之，並復長泰，破敵於柯鏗山、萬松關，又寨。十八年，戰郭塘、歐溪頭，屢破敵。敵犯江東橋，擊？之。副？遣別將破敵江東橋、石都統吉勒塔布敗敵鰲頭山，沃申克東石城。十九年，沃申撫定大定、小定、玉洲、石馬諸地，克海澄。水師提督萬正色克海壇，拉哈達等克？門、金門，都統賚塔克銅山。錦以殘兵還臺灣。

精忠既降，復有異志，傑書疏請逮治。上令傑書諷精忠請入覲，亦召傑書師還，留八旗兵三千分守福州、泉州、漳州。十月，至京師，上率王大臣至盧溝橋迎勞之。二十一年，追論金華頓兵及遲援海澄罪，奪軍功，罰俸一年。二十九年，率兵出張家口，屯歸化城，備噶爾丹。三十六年閏三月，薨，予謚。

子椿泰，襲。椿泰豁達大度，遇下以寬。善舞六合槍，手法矯捷，敵十數人。四十八年，薨，謚曰悼。

子崇安，襲。雍正間，官都統，掌宗人府。九年，率兵駐歸化，備噶爾丹。尋命護撫遠大將軍印，召還，十一年，薨，謚曰修。傑書子巴爾圖，襲。乾隆十八年，薨，年八十，謚曰簡。

崇安子永恩，襲。四十三年，復號禮親王。永恩性寬易而持己嚴，襲爵垂五十年，淡泊勤儉，出處有恆。嘉慶十年，薨，謚曰恭。

子昭梿，襲。昭梿好學，自號汲修主人，尤習國故。二十一年，坐陵辱大臣，濫用非刑，奪爵，圈禁。二十二年，命釋之。從弟麟趾，襲，父永諲，永恩弟也。亦嗜文學，能詩。追封禮親王。麟趾，道光元年，薨，謚曰安。孫全齡，襲，父錫春，追封禮親王。全齡，三十年，薨，謚曰和。

子世鐸，襲。同治間，授內大臣、右宗正。光緒十年，恭親王奕罷政，太后諮醇親王奕枻諸王孰可任，舉世鐸對。乃命在軍機大臣上行走，並詔緊要事件會同奕枻商辦。德宗。二十年，太后萬壽，賜親？親政，世鐸請解軍機大臣，奉太后旨，不許。十九年，命增護。二十六年，上奉太后西巡，世鐸不及從。召赴行在，復以病未至。二十？王雙俸，再增護七年七月，罷直，授御前大臣。遜位後三年，薨，謚曰恪。子誠厚，襲。薨，謚曰敦。

克勤郡王岳託，代善第一子。初授臺吉。天命六年，師略奉集堡，將還，諜告明軍所在，岳託偕臺吉德格類擊敗之。上克沈陽，明總兵李秉誠引退，師從之，至白塔鋪。岳託後至，逐北四十里，殲明兵三千餘。喀爾喀扎魯特貝勒昂安執我使送葉赫，被殺。八年，岳託同臺吉阿巴泰討之，斬昂安及其子。十一年，復從代善伐扎魯特，斬其部長鄂爾齋圖，俘其。封貝勒。？

天聰元年，偕貝勒阿敏、濟爾哈朗伐朝鮮，克義州、定州、漢山三城。渡嘉山江，克安州，次平壤，其守將棄城走。再進，次中和，諭朝鮮國王李倧降。阿敏欲直攻王京，岳託密與濟爾哈朗議駐平山，再使諭倧。倧原歲貢方物，岳託謀曰：「吾曹事已集，蒙古與明皆吾敵，設有警，可不為備乎？宜與盟而歸。」既盟，告阿敏。阿敏以未與盟，縱兵掠。岳託曰：「盟成而掠，非義也。」勸之不可。復令倧弟覺與盟，乃還師。

從上伐明，又從圍寧遠，並有功。復敗明兵於牛莊。二年，略明邊，隳錦州、杏山、高橋三城。自十三站以東，毀堠二十一，殺守者三十人。師還，上迎勞，賜良馬一。三年，略明錦州、寧遠，焚其積聚。上伐明，岳託與濟爾哈朗率右翼兵夜攻大安口，毀水門入，敗馬蘭營援兵於城下。及旦，見明兵營山上，分兵授濟爾哈朗擊之，岳託駐山下以待。復見明兵自遵化來援，顧濟爾哈朗曰：「我當擊此。」五戰皆捷。尋次順義，擊破明總兵滿桂等。薄明都，復從代善擊敗援兵。偕貝勒薩哈璘圍永平，克香河。四年，還守沈陽。

五年三月，詔詢諸貝勒：「國人怨斷獄不公，何以弭之？」岳託奏：「刑罰舛謬，實在臣等。請上擢直臣，近忠良，絕讒佞，行黜陟之典，使諸臣知激勸。」是歲初設六部，命掌兵部事。上攻大凌河，趨廣寧，岳託偕貝勒阿濟格率兵二萬別自義州進，與師會。固山額真葉臣圍城西南，岳託為之應。祖大壽請降，以子可法質。可法見諸貝勒，將拜，岳託曰：「戰則仇敵，和則弟兄，何拜為？」因問何為死守空城，曰：「畏屠戮耳！」岳託善諭之，遣歸。越三日，大壽乃降。上議取錦州，命偕諸貝勒統兵四千，易漢服，偕大壽作潰奔狀，夜襲錦州。會大霧，乃止。

六年正月，岳託奏：「前克遼東、廣寧，漢人拒命者誅之，後復屠灤州、永平，是以，歸順者必多。

？人懷疑懼。今天與我大凌河，正欲使天下知我善撫民也。臣愚以為善撫此當先予以室家，出公帑以贍之。倘蒙天眷，奄有其地，仍還其家產，彼必悅服。又各官宜令諸貝勒給莊一區，每牛錄令取漢男婦二人、牛一頭，編為屯，人給二屯。出牛口之家，各牛錄復以官值償之。至明諸將士棄其鄉土，窮年戍守，畏我誅戮。今慕義歸降，善為撫恤，毋令失所，則人心附，大業成矣。」疏入，上嘉納之。

尋偕濟爾哈朗等略察哈爾部，至歸化城，俘獲以千計。又偕貝勒德格類行略地，自耀州至蓋州南。七年，又偕德格類等攻旅順口，留兵駐守。師還，上郊勞，以金？酌酒賜之。八年，上閱兵沈陽，岳託率滿洲、蒙古十一旗兵，列陣二十里許，軍容整肅，上嘉之。從上徵察哈爾，有疾先還。九年，略明山西，岳託復以病留歸化城。土默特部來告，博碩克圖汗子俄木布遣人偕阿嚕喀爾喀及明使者至，將謀我。岳託伏兵邀之，擒明使者，令土默特捕斬阿嚕喀爾喀匿馬駝者。部分土默特壯丁，立隊伍，授條約。尋與諸貝勒會師，偕還。

崇德元年四月，封成親王。八月，坐徇庇莽古爾泰、碩託，及離間濟爾哈朗、豪格，論死，上寬之，降貝勒，罷兵部。未幾，復命攝部事。二年八月，上命兩翼較射，岳託言不能執弓，上勉之再三，始引弓，弓墮地者五，乃擲去。諸王論岳託驕慢，當死，上再寬之，降貝子，罰銀五千。

三年，復貝勒。從上征喀爾喀，至博碩堆，知扎薩克圖汗已出走，乃還。八月，伐明，授岳託揚武大將軍，貝勒杜度副之，統右翼軍；統左翼者睿親王多爾袞也。至墻子嶺，明兵入堡，外為三寨，我師克之。堡堅不易拔，用俘卒言嶺東西有間道，分兵攻其前，綴明師，潛從間道逾嶺入，克臺十有一。師深入，徇山東，下濟南，岳託薨於軍。四年，多爾袞奏捷，無嶽託名。上驚問，始聞喪，大慟，輟膳，命毋使禮親王知。喪還，上至沙嶺遙奠；還宮，輟朝三日。詔封為克勤郡王，賜駝五、馬二、銀萬。康熙二十七年，立碑紀功。乾隆四十三年，配享太廟。

岳託子七，有爵者五：羅洛渾、喀爾楚渾、巴爾楚渾、巴思哈、祜里布。巴爾楚渾、祜里布並恩封貝勒，巴爾楚渾謚和惠，祜里布謚剛毅。

衍禧介郡王羅洛渾，岳託第一子。初襲貝勒。崇德五年，迎蒙古多羅特部蘇班岱、阿爾巴岱於杏山，遇明兵，搏戰破之，賜御？良馬一。尋圍錦州。復從伐明，克松山，賜蟒緞。八年，坐嗜酒妄議，敏惠恭和元妃喪不輟絲竹，削爵。旋復封，命濟爾哈朗、多爾袞戒諭之。順治元年，從定京師，進衍禧郡王。三年，偕肅親王豪格征四川，薨於軍。康熙間，追謚。

子羅科鐸，襲。八年，改封號曰平郡王。十五年，從信郡王多尼徇雲南，屢破明將李定國、白文選。十六年，賜蟒衣、弓刀、鞍馬，旌其勞。康熙二十一年，薨，謚曰比。子納爾圖，襲。二十六年，以毆斃無罪人及折人手足，削爵。弟納爾福，襲。四十年，薨，謚曰悼。子納爾蘇，襲。五十七年，從撫遠大將軍允昷收西藏，駐博羅和碩，尋移古木。六十年，攝大將軍事。雍正元年，還京。四年，坐貪婪，削爵。子福彭，襲。

平敏郡王福彭既襲爵，授右宗正，署都統。十一年，命軍機處行走。授定邊大將軍，率師討噶爾丹策零。師次烏里雅蘇臺，奏言：「行軍，駝馬為先。今喀爾喀扎薩克貝勒等遠獻駝馬，力請停償直。彼不私其所有，而宗室王、公、貝勒皆有馬，豈不內媿於心？臣有馬五百，原送軍前備用。」十二年，率將軍傅爾丹赴科布多護北路諸軍。尋召還。十三年，復命率師駐鄂爾坤，築城額爾德尼昭之北。尋以慶復代，召還。乾隆初，歷正白、正黃二旗滿洲都統。十三年，薨，予謚。

子慶寧，襲。十五年，薨，謚曰僖。無子。以納爾蘇孫慶恆襲，授右宗正。坐旗員冒借官銀，降貝子。四十年，復王爵。四十三年，復號克勤郡王。四十四年，薨，謚曰良。以訥爾圖孫雅朗阿襲。五十九年，薨，謚曰莊。子恆謹，襲。嘉慶四年，以不避皇后乘輿，奪爵。以弟恆元子尚格襲。恆元追封克勤郡王。尚格，道光四年以病乞休，十三年，薨，謚曰簡。子承碩，襲，十九年，薨，謚曰恪。

子慶惠，襲。咸豐八年，授正黃旗漢軍都統。十年，上幸熱河，命留京辦事。英國兵熸圓明園，其將巴夏禮先為我師所擒，慶惠釋之，疏請恭親王奕入城議撫。十一年，薨，內大臣。德宗大婚，加親王銜。孝？謚曰敬。子晉祺，襲。歷左宗人、右宗正、都統、領侍欽皇后萬壽，賜四團龍補服，並歲加銀二千。二十六年，薨，謚曰誠。子崧傑，襲，宣統二年，薨，謚曰順。子晏森，襲。

顯榮貝勒喀爾楚渾，岳託第三子。順治元年，從多爾袞擊李自成於山海關。二年，封降，豪格？鎮國公。三年，從豪格討張獻忠，偕貝子滿達海率師進剿。獻忠將高如礪等率殲獻忠，喀爾楚渾在事有功。五年，授都統。六年，從尼堪討叛將姜瓖，圍寧武，破敵，進貝勒。八年，攝理籓院事。卒，予謚顯榮。子克齊，方一歲，襲爵，歷七十一年卒，年七十二。子魯賓，初封貝子。事聖祖，授左宗正。從征噶爾丹，罷宗正。雍正元年，襲爵。四年，坐狂悖，削爵。復封輔國公。乾隆八年，卒，年七十四，謚恪思。子孫以奉恩將軍世襲。

鎮國將軍品級巴思哈，岳託第五子。崇德四年，封鎮國將軍。順治六年，進貝勒。九年，從尼堪征湖南，賜蟒衣、鞍馬、弓矢。尼堪戰死衡州，屯齊代為定遠大將軍，巴思哈與合軍自永州趨寶慶，敗敵周家坡。十一年，追論尼堪敗績失援罪，削爵。十二年，授都統。尋授鎮國公品級。十五年，從多尼下雲南。師次貴州，破敵。十六年，薄雲南會城，同貝勒尚善克鎮南州玉龍關、永昌府騰越州，賜蟒袍、鞍馬。十七年，師還。追議在永昌縱兵擾民，降鎮國將軍品級。十八年，卒。

碩託，代善第二子。初授臺吉。天命六年，從伐明，攻奉集堡。十年，偕貝勒莽古爾泰援科爾沁。十一年，從代善伐喀爾喀巴林部，又伐扎嚕特部，皆有功，授貝勒。天聰元年，從貝勒阿敏等伐朝鮮。又從上伐大凌河，圍錦州。四年，師克永平，偕阿敏駐守。阿敏引還，碩託坐削爵。五年，從攻錦州，明兵攻阿濟格營，碩託力戰，傷於股，上親酌金？勞之。明兵趨大凌河，碩託擊敗張春，復傷於手。？勞，賜採緞十、布百。八年，從代善自喀喇鄂博攻得勝堡，克之。又擊敗朔州騎兵。偕薩哈璘略代州，拔崞縣，分克原平驛。尋封貝子。崇德元年，從伐朝鮮，圍南漢山城，敗援兵二萬餘。二年，偕阿濟格攻克皮島。三年，偕濟爾哈朗攻寧遠。四年，坐僭上越分，降輔國公。偕阿爾格伐明，俘獲無算，論功，賜駝、馬各一。五年六月，從多爾袞圍錦州。坐離城久駐，又遣卒私歸，議削爵。上讓之曰：「爾罪多矣！朕屢宥，爾屢犯，若不關己者。後當任法司治之，不汝宥也！」改罰銀千。尋復封貝子。太宗崩，碩託與阿達禮謀立睿親王多爾袞，譴死，黜宗室。

穎毅親王薩哈璘，代善第三子。初授臺吉。天命十年，察哈爾林丹汗攻科爾沁，薩哈璘將精騎五千赴援，解其圍。十一年，從代善伐喀爾喀巴林部，又伐扎嚕特部，皆有功，授貝勒。天聰元年，上伐明，率巴雅喇精騎為前隊。上自大凌河至錦州，明兵走，薩哈璘邀擊塔山糧運，敗明兵二萬人。攻寧遠，擊明總兵滿桂，薩哈璘力戰，被創。？殲之。復率偏師三年，上伐明，次波羅河屯。代善等密請班師，上不懌。薩哈璘與岳託力贊進取，由是克遵化，薄明都。十二月，薩哈璘略通州，焚其舟，次張家灣。復圍永平，克香河。四年，永平言將屠城，斬以徇。旋諭降遷安、灤州、建？既下，薩哈璘與濟爾哈朗駐守。永平人李春旺昌、臺頭營、鞍山堡諸地。明兵自樂亭、撫寧攻灤州，薩哈璘率軍赴援，明兵引退。貝勒阿敏來代，乃還師。

五年，詔諸貝勒指陳時政，薩哈璘言：「圖治在人。人主灼知邪正，則臣下爭尚名節，惟皇上慎簡庶僚，任以政事。遇大征伐，上親在行間，諸臣皆秉方略。若遣軍，宜選賢能者為帥，給符節，畀事權，仍限某官以下乾軍令，許軍法從事。」初設六部，掌禮部事。六年，略歸化城，俘蒙古千餘。指授蒙古諸貝勒牧地，申約法。

七年六月，詔問征明及察哈爾、朝鮮三者何先，薩哈璘言：「當寬朝鮮，拒察哈爾，而專征明。察哈爾雖不加兵，如蟲食穴中，勢且自盡。至於明，我少緩，則彼守益固。臣意視今歲秋成圖進取，乘彼禾稼方熟，因糧於敵，為再進計。量留兵防察哈爾。先以騎兵往來襲擊蹂躪，再簡精兵自一片石入山海關，則寧、錦為無用；或仍自寧、錦入，斷北京四路，度地形，據糧足之地。乘機伺便，二三年中，大勛集矣。」尋略山海關。八年，偕多爾袞迎降將尚可喜，招撫廣鹿、長山二島戶口三千八百有奇。從伐明，薩哈璘自喀喇鄂博攻克得勝堡。略代州，夜襲崞縣，拔之。王東、板鎮二堡民棄堡遁。復擊敗代州兵。會上大同，籍俘獲以聞。

九年，偕多爾袞、岳託、豪格等收察哈爾林丹汗子額爾克孔果爾額哲，師次托裏圖，收其全部。師還，岳託駐歸化城。薩哈璘偕多爾袞、豪格入明邊，略山西。事詳多爾袞傳。諸貝勒大臣屢請上尊號，不許。既收察哈爾，復請，上仍不許。薩哈璘令內院大臣希福等奏曰：「臣等屢請，未蒙鑒允，夙夜悚惶，罔知所措。伏思皇上不受尊號，咎在諸貝勒不能殫竭忠信，展布嘉猷，為久大計。今諸貝勒誓改行竭忠，輔開太平之基，皇上宜受尊號。」上曰：「善。薩哈璘為朕謀，開陳及此，實獲我心。諸貝勒應誓與否，爾掌禮部，可自主之議告朝鮮，薩哈璘因言：「諸貝勒？。」翌日，薩哈璘集諸貝勒於朝，書誓詞以進。上命以亦當遣使，示以各國來附，兵力強盛。」上嘉納之。

崇德元年正月，薩哈璘有疾，上命希福諭曰：「？子弟中，整理治道，啟我所不及，助我所不能，惟爾之賴。爾其靜心調攝，以副朕望！」薩哈璘對曰：「蒙皇上溫旨眷顧，竊冀仰荷恩育，或可得生。即不幸先填溝壑，亦復何憾。但當大勛垂集，不能盡力國家，乃展轉？蓐，為可恨耳！」希福還奏，上惻然曰：「國家豈有專事甲兵以為治理者？倘疆土日闢，克成大業，而明哲先萎，孰能助朕為理乎？」病革，屢臨視，見其羸瘠，淚下，薩哈璘亦悲痛不自勝。五月，卒。上震悼，入哭者四，自辰至午乃還。仍於庭中設幄坐，不御飲食，輟朝三日。祭時，上親奠，痛哭。詔褒薩哈璘明達敏贍，通滿、漢、蒙古文義，多所贊助，追封穎親王。上御翔鳳樓，偶假寐，夢人請曰：「穎親王乞賜牛一。」故事，親王薨，初祭以牛。薩哈璘以追封，未用，上命致祭如禮。康熙十年，追謚。

薩哈璘子三：阿達禮、勒克德渾、杜蘭。杜蘭，恩封貝勒，坐事，降鎮國公。

阿達禮，薩哈璘第一子。襲郡王。崇德三年，從伐喀爾喀。五年五月，偕濟爾哈朗駐義州，迎來歸蒙古多羅特部，明錦州杏山、松山兵出拒，擊敗之。師還，賜御？良馬一。六年，圍錦州，降城中蒙古臺吉諾木齊、吳巴什等，敗明援兵於錦州南山西岡。明兵復自松山。圍松山，明兵來犯，擊敗之，斬千四百餘級。七年，明？沿海進援，我兵薄城下，擊殲其將夏承德約內應，夜半，我軍梯登，遂克松山。？功，賜鞍馬一、蟒緞九十。尋管禮部，與議政。先是，上御篤恭殿，王以下皆侍立，碩託奏定儀制，上御殿及賜宴，親王以下皆跪迎，上升階方起，駕還清寧宮亦如之。貝勒阿巴泰伐明薊州，偕多鐸屯寧遠綴明師。八年，太宗崩，坐與碩託謀立睿親王，譴死。

順承恭惠郡王勒克德渾，薩哈璘第二子。阿達禮譴死，緣坐，黜宗室。順治元年，復宗室，封貝勒。二年，命為平南大將軍，代豫親王多鐸駐江寧。時明魯王以海據浙東稱監國，其大學士馬士英等率兵渡錢塘江窺杭州，勒克德渾遣兵擊？之。復遣梅勒額真珠瑪喇擊士英餘杭，和託擊明總兵方國安富陽，兩軍合營杭州城三十里外。士英、國安復率兵渡江，又為梅勒額真濟席哈所敗，溺死者無算。十一月，明唐王聿鍵所置湖廣總督何騰蛟招李自成餘部，分據諸府縣，命勒克德渾偕鎮國將軍鞏阿岱率師討之。三年正月，師次武昌，遣護軍統領博爾輝等督兵進擊，戰臨湘，殲敵千餘。次岳州，降明將黑運昌。至石首，敵渡江犯荊州，遣尚書覺羅郎球等以偏師出南岸，伺敵渡，狙擊之。師乘夜疾馳，詰旦抵城下，。薄暮，郎球等亦盡奪敵舟以歸。翌日，分遣奉國將軍巴？分兩翼躪敵營，大破之，斬獲甚布泰等逐敵，自安遠、南漳、喜？山、關王嶺至襄陽，擊斬殆盡。次彞陵，自成弟孜及諸將、牛萬二千餘。捷聞，？田見秀、張耐、李佑、吳汝義等率馬步兵五千，詣軍前降，獲馬、優詔班師，賜金百、銀二千。五年九月，進封順承郡王。尋偕鄭親王濟爾哈朗督兵攻湘潭，拔之，擒騰蛟。移師入廣西，攻全州。破趙廉，克永安關。逐土寇曹槓子，又敗之於道州。七年，師還，賜金五十、銀五千。八年，掌刑部事。九年三月，薨。康熙十年，追謚。

子勒爾錦，襲。康熙十一年，掌宗人府事。十二年，吳三桂反，命為寧南靖寇大將軍，率師討之。十三年，駐荊州。三桂兵陷沅州、常德，分兵抵巴東，逼襄陽，遣都統鄂內率兵防守。三月，三桂將劉之復率舟師犯彞陵，夾江立五營，遣護軍統領額司泰等水陸並擊，大敗之。四月，三桂將陶繼智復自宜都來犯，又敗之。七月，敗三桂將吳應麒等。十四年五月，三桂兵犯均州，遣都統伊里布擊敗之。六月，叛將楊來嘉來犯，列陣山巔，自山溝下斷舟多，請益戰艦以斷運道。」上從？我師道，師擊之，斬三千餘級。疏言：「敵逼彞陵，兵之。七月，三桂將王會等合來嘉犯南漳，遣伊里布與總督蔡毓榮會師擊之。八月，疏言：「賊立壘掘塹，騎兵不能沖突。當簡綠旗步兵，造輕箭簾車、？車並進，填壕發？，繼以滿洲兵，庶可滅賊。」上復從之。十月，復興山。十二月，請發禁旅益師，上責其遷延。十五年，自荊州渡江，破敵於文村、於石首，復戰太平街，師敗績，退保荊州。九月，遣副都統塞格復鄖西。十八年，設隨征四營，轄新增兵萬二千。

三桂既死，復渡江克松滋、枝江、宜都及澧州，進取常德，敵焚廬舍、舟監先遁，所置巡撫李益陽、按察院陳寶鑰等降。遣兵至青石渡，吳世璠將潘龍迎戰。師左右夾擊，追至。復衡山。攻歸州，敗世璠將廖進忠於馬黃山，追至西？平峪鋪，斬馘無算，敵墮崖死者甚壤，復歸州、巴東。十九年，詔趣取重慶。疏請留將軍噶爾漢於荊州，親率師赴重慶。中途引還，具疏自劾，請解大將軍任，赴沅州軍自？，上責令還京師。下吏議，以老師糜餉，坐失事機，削爵。子勒爾貝，襲。二十一年，薨。弟揚奇，襲。二十六年，薨。弟充保，襲。三十七年，薨。弟布穆巴，襲。五十四年，坐以御賜鞍馬給優人，削爵。以從父諾羅布襲。

。累官至杭州將軍。襲爵。五十六年，薨，？諾羅布，勒克德渾第三子。初授頭等侍謚曰忠。

子錫保，嗣。雍正三年，掌宗人府事，在內廷行走。四年，諭曰：「順承郡王錫保才具優長，乃國家實心效力之賢王，可給與親王俸。」授都統。坐徇貝勒延信罪不舉劾，又逮治遲誤，奪親王俸，降左宗正。七年三月，師討噶爾丹策零，命錫保署振武將軍印，駐軍阿爾臺。九年，上以錫保治軍勤勞，進封順承親王，命守察罕叟爾。噶爾丹策零遣其將大策零敦多卜、小策零敦多卜、多爾濟丹巴入犯科布多，次克嚕倫，侵掠喀爾喀游牧。蒙古親王策棱等合師邀擊，遣臺吉巴海夜入大策零敦多卜營挑戰，擊斬其將喀喇巴圖魯，大策零敦多卜等自哈布塔克拜達克遁歸。錫保疏報，得旨嘉？。十一月，授靖遠大將軍。十年七月，策棱等敗敵額爾德尼昭。十一年，疏請城烏里雅蘇臺，從之。尋以噶爾丹策零兵越克爾森齊老，不赴援，罷大將軍，削爵。

子熙良，初封世子。以錫保罪，並奪。尋命襲郡王。乾隆九年，薨，謚曰恪。子泰斐英阿，襲。授都統、左宗正。二十一年，薨，謚曰恭。子恆昌，襲。四十三年，薨，謚曰慎。子倫柱，襲。道光三年，薨，謚曰簡。子春山，襲。咸豐四年，薨，謚曰勤。子慶恩，襲。穆宗大婚，賜三眼孔雀翎。光緒七年，薨，謚曰敏。子訥勒赫，襲。德宗大婚，賜食全俸。孝欽皇后萬壽，歲加銀二千。遜位後，薨，謚曰質。

謙襄郡王瓦克達，代善第四子。天聰元年，師攻寧遠，擊敗明總兵滿桂，瓦克達力戰，被創。崇德五年，從多爾袞圍錦州，敵兵樵採，瓦克達以十餘騎擊斬之。六年，洪承疇以十三萬人援錦州，次松山，敵騎來奪我紅衣？，瓦克達偕滿達海戰？之，天雨，復戰，又敗之。進擊承疇步兵，噶布什賢什長費雅思哈失馬，瓦克達與累騎而出。甲喇章京哈寧阿墜馬，創甚，敵圍之數重，瓦克達入其陣，挈以歸。碩託譴死，緣坐，黜宗室。

順治元年，從多爾袞入山海關，追擊李自成至慶都。復從阿濟格自邊外趨綏德。二年，？，自成遁湖廣，躡至安陸。賊方乘船遁，瓦克達偕巴牙喇纛章京鰲拜涉水登岸，射殪賊奪其船以濟大軍。三年，？功，復宗室，援三等鎮國將軍。從多鐸剿蘇尼特部騰機思、騰機特等，至圖拉河，斬騰機思孫三、騰機特子二，及喀爾喀臺吉十一，並獲其輜重。至布爾哈圖山，復與貝子博和託合軍，進斬千餘級，俘八百餘人，獲駝、馬、牛、羊無算。又擊敗喀爾喀土謝圖汗兵。四年，進封鎮國公。

五年，上念宗室貧乏，瓦克達賜銀六千，進封郡王。喀爾喀部二楚虎爾擾邊，從阿濟格防大同。復從討叛將姜瓖，圍渾源。六年，偕滿達海攻朔州，發？隳其城。移攻寧武，瓖將劉偉、趙夢龍守焉，縱火，棄城走。瓖將楊振威斬瓖降阿濟格，偉、夢龍亦降於瓦克達，靜樂及寧化所、八角堡諸寨悉平。十月，代滿達海為征西大將軍，剿山西餘寇。明大學士李建泰既降，復叛，踞太平。圍之二十餘日，窮蹙，出降。詔誅建泰及其兄弟子侄，籍家產入官。連復平陽屬縣三十六。七年，師還。八年，加封號，掌工部，預議政。九年，坐事，解部任，罷議政。薨。康熙十年，追謚。

瓦克達嘗駐軍平陽，戢軍安民。既薨，平陽人建祠以祀。薨之明年，授其子留雍、哈爾薩三等奉國將軍品級。康熙六年，留雍、哈爾薩訴瓦克達功多，授哈爾薩鎮國公，留雍鎮國將軍。八年，留雍復以己爵卑，訟不平。議政王等言前爵夤緣輔政所得，宜並黜革，上命並降奉國將軍品級。二十一年，哈爾薩復訴瓦克達爵乃功封，例得襲。命襲鎮國公，並封其子海青輔國公。哈爾薩累遷右宗正。二十五年，詔責其鉆營，與海青並奪爵。又以留雍襲鎮國公。三十七年，復以惰，奪爵。乾隆四十三年，高宗錄瓦克達功，命其四世孫洞福以鎮國將軍世襲。

輔國公瑪占，代善第六子。天聰九年，多鐸自廣寧入寧遠、錦州綴明師，瑪占在事有功。崇德元年，從阿濟格入長城，至安州，克十二城。師還，上郊勞，賜酒一金？，封輔國公。三年，從岳託自墻子嶺毀邊城，入密雲，連克臺堡，越燕京趨山東，卒於軍。四年，喪歸，賜銀二千、駝馬各一。無子，未立後。


\end{pinyinscope}