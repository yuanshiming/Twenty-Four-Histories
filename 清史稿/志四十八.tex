\article{志四十八}

\begin{pinyinscope}
地理二十

△廣西

廣西：禹貢荊州南徼之域。元置廣西等處行中書省，明改承宣布政使司。清初建省，置巡撫、布政共治焉。置兩廣總督。康熙二年，廣東西分設總督，四年復故。雍正元年，復分設，明年復合。六年，以雲貴總督兼轄廣西。十二年，仍復故，駐廣東肇慶府，後移治廣州府。初領府九。桂林、柳州、慶遠、思恩、平樂、梧州、潯州、南寧、太平。順治十五年，升泗城土州為府，尋改為軍民府。雍正三年，升鬱林、賓州為直隸州。五年，泗城復為府。七年，置鎮安府。十二年，降賓州隸思恩府，升西隆州為直隸州。乾隆七年，降西隆州隸泗城府。光緒元年，升百色為直隸。十二年，升歸順州為直隸州。十八年，升上思州為直隸。東北距京師七千四百六十里。東至湖南道州；三百七十里。西至貴州普安；二千五百五十里。南至廣東信宜；九百四十里。北至湖南城步縣；三百二十里。廣二千八百十里，袤二千九百六十里。宣統三年，編戶百二十七萬四千五百四十四，口八百七十四萬六千七百四十七。領府十一，直隸二，直隸州二，八，州十五，縣四十九，土州二十四，土縣四，土司十三。在慶遠者曰長官司。其名山：越城、臨賀、句漏、陽海、大容。其巨川：漓江、黔江、鬱江、湘江。驛道：東北逾越城嶠達湖南永州；西南逾昆侖關達龍州；東南達廣東封川。電線：東北達長沙，東南達廣州，西通慶遠。鐵路：自龍州出鎮南關達安南諒山。

桂林府：沖，繁，難。隸桂平梧鬱道。巡撫，布政、提學、提法，勸業、巡警道駐。光緒三十二年，桂平梧鬱兼管鹽法道，徙駐梧州。提督徙駐南寧。明洪武五年，改靜江府為桂林府，領州二，縣七。順治初，因明舊為省治。乾隆六年，析義寧縣地置龍勝。光緒三十二年，析永寧州永福、融、柳城、雒容四縣地置中渡。廣二百五十里，袤三百里。北極高二十五度十三分。京師偏西六度十四分。領一，州二，縣七。臨桂沖，繁，難。倚。明府治因之。內：桂山、獨秀。城東：七星。南：南溪。西：隱山。東北：駮鹿。漓水一曰桂江，省境西江北岸第二大受渠也。自靈川入，西南流，經府治，合陽江。屈而東南，右受靈建水，又東與秋陂江合。屈東南流，乖水西流注之，南入陽朔。西：白石江，上源曰義江，自義寧入，經縣西南入永福。相思江出縣南臥石山，南注分水塘，歧為二：東出者與浪石江合，入漓江；西出者與繞江合，入白石江。南，六塘堡有汛。同知駐大墟，光緒三十二年徙中渡。西南，蘇橋巡司；南，六塘巡司。驛一：東江。興安沖，繁。府東北百三十四里。東北：越城嶺，一曰始安嶠，五嶺在廣西北境者二，此其最西嶺也。東南：龍蟠山。西南：鬱金山。海陽江即湘、漓二水源也，出靈川，右受石梯山水，左受太平堡水，又東北，經治東分水塘，歧為二，西南流者為漓水，東北流者為湘水。湘水自治東東北流，右受莫川，入全州。漓水經治北曰陡河，西流折南，至興隆市，六峒江合黃柏江、華江、川江、反璧江為大融江，自西北來注，西南入靈川。西北：小融江，出戴雲山，東南流，亦入靈川。全州營分防汛駐城。西北有泍水汛。社水巡司。鹽砂、唐家二寨廢司。驛一：白雲。靈川沖，難。府東北五十里。北：北障山。東南：堯山。西：呂仙。北：鳳皇。東南：陽海山，海陽江出，繞興安城西南流為漓水，復經縣東北曰靈江。合小融江，又西南至治東，右受潞江，左受淦水，西南合甘棠江入臨桂。甘棠江自興安入，經縣西北曰東江，東南流，合西江，又南，松木江合流風江東流注之。經龍巖，諸水匯巖下，伏流而南，左受社江，曲流入靈江。有帶融南北二堰，引潞江溉田二千餘頃。西，塘下有鎮。全州營分防汛駐。驛一：大龍。陽朔沖。府南少東百五十四里。北：陽朔山。西北：云源。西：都利。南，古羅。漓水自臨桂入，東南流，興平、熙平二水西流注之。屈曲南流，至治東折東，安樂、歸義二水東北流注之。左受白鶴山水，東南入平樂。西，金寶堡，明置戍。康熙八年，游擊駐防，後廢。桂林營分防汛駐城。東北有鉛寶塘汛，有水汛。驛一：古祚。永寧州簡。府西百四十里。東：百壽巖，東北：都狼。北：銀瓶山，白馬江經其下。東江一曰黃源水，出龍勝西南；經州北，東南流，至江口村，白馬江合大巖江、風門隘、茫洞江諸水，東北流，經治東注之，東南入臨桂境，折入永福，會白石江。富河江出州西南古河山；東南流，經高坡，伏流，至蒲臺寨西復出，合大洋江，西南錯入中渡曰中渡江，即雒容水也。西南桐木、富祿、南常安三鎮。永寧營駐城。西南安良、屯秋，南常安，有汛。南喇峒巡司。永福沖。府西南百里。明初屬府。後屬永寧州。順治初改屬府。西南：金山，與馬芒山對峙，江流經其中。又太和山濱江。西：白石江自臨桂入，北經治東曰永福江，毛江合泗定河西北流注之。東江亦自臨桂入，合西江東流注之。西南流，受★E2容水，入雒容為洛清江。石流江，上源曰四牌溪，自修仁流經縣東南，折而西，亦入雒容。西南：蘭麻山，俗呼攔馬山，攔馬水所出，東入永福江。山路險絕。有蘭麻鎮。桂林營左哨駐城。南寨沙、西南理定、黃冕、鹿寨有汛。縣丞駐鹿寨。驛二：三里、橫塘。義寧難。府西北八十二里。明初屬府。後屬永寧州。順治初改屬。西南：華嚴山、靈鷟。西北：智慧。北：丁嶺，義江出，南流，右受觀音田山、江頭嶺北諸山溪水，又南，智慧江合高家山水東南流注之。經治西，左受石豪江，南入臨桂為白石江。西北舊有桑江口廢司。乾隆六年，以所屬置龍勝通判。東：楊梅關。義寧協左營分防汛駐城。南有大嶺汛。全州沖，繁，難。府東北二百五十四里。東：黃華山。西：覆釜、湘山、禮山。西北有七十二峰，州西諸水多濫觴山麓。湘水自興安入，右受建安鄉水，又東北，四溪源、大朝源水合為長亭江，北流注之。經治南，灌江自灌陽北流注之。羅水承萬鄉、寨墟、大會三水，東南流注之。又東北，宜湘河合橫溪、梓溪、鍋頭、玉升諸源水，西北入湖南零陵。西延水出州西，東北合眾小水，入湖南新寧。西延鎮，州同駐。有山角、山棗二巡司。康熙二十五年，改置全州營，駐城。黃沙、西延並有汛。驛一：零陵。灌陽難。府東北三百六十四里。明屬全州。順治初改屬。東北：麒麟山。東南：三峰山。西南：賚子山。灌江，古觀水，出縣西南仙人掌諸山，合牛江，至黃牛市，鹽川承賚子諸山水，東南流注之。又東北，右受澥江水，經治東，左受龍川水，馬渡江承烏石江、黑巖水，東南流注之，北入全州，合於湘水。東北石櫃、永安，北昭義有關。全州營分防汛駐城。北：巨巖堡汛。西南：崇順裡巡司。龍勝要。府西北二百十七里。明，義寧縣地。乾隆六年，析義寧西北地置，改龍勝理苗通判。東南：龍脊山。西南：大羅山。貝子溪自湖南城步入，西南流，右合芙蓉溪，經治北，左受牛脛溪、平水江，又西北，南平江合西南諸水北流注之。太平溪亦自城步入，合獨車溪，西南流注之，西入懷遠，是為潯江。有義寧協左營駐防副將駐，右營分防。西北廣南、城北小江、獨車，東北龍甸、芙蓉、貝子，西瓢裏，西北石村有汛。西：廣南巡司。又有龍勝巡司，本桑江，改駐城。中渡要。府西南百二十里。光緒三十年，剿平四十八峒匪，以桂林同知帶兵移駐峒內。三十二年，析永寧、永福、融、柳城、★E2容地置，四十八峒俱入轄境。改桂林同知為中渡撫民同知，仍屬府。中渡江上源即富河江，自永寧入，東北受北來一水，折東南，經治東，受西來一水，東至永福曰雒容水，入永福江。有保安營駐防。西：平山巡司，光緒三十二年，以原駐中渡平樂司改置，移駐峒內平山墟。

柳州府：沖，難。右江道駐，府隸焉。明洪武元年為府，領州二，領縣十。順治初，因明舊為府。雍正三年，升賓州為直隸州，以府屬之來賓、武宣、遷江、上林四縣隸之。十二年，降賓州隸思恩府，來賓還屬。有柳慶鎮標左右營、柳州城守營駐防。提督舊駐府，光緒十二年移駐龍州，置柳慶鎮總兵官駐。光緒末年廢。東北距省治三百六十里。廣百五十里，袤五百里。北極高二十四度二十一分。京師偏西六度五十七分。領州一，縣七。馬平沖，繁，難。倚。明府治，因之。城東北隅：鵲山。南：仙奕、石魚。東南：甑山。東北：龍壁山。柳江即黔江，省境西江北岸第一大受渠也。自柳城入，南與五都水合。屈東南，繞府治西、南、東三面，東北經橫瀨山麓，左界雒容。復西南，三江出縣西，伏流，至雞公山北復出，東北流注之。東流，左受洛清江，折南入象州為象江，穿山水從之。東新興、西樟木有鎮。東振柳、東南白沙、西北洛滿塘、南穿山、西南三都墟、雞公山有汛。穿山、三都二巡司。驛二：雷塘、穿山。雒容沖，難。府東北六十里。光緒三十二年，劃長盛坳以北地屬中渡。西：橫瀨山。西北：八角嶺。西南：獨靜山。南有柳江，緣界東流入象州。洛清江自永福流入縣東北，西南流，左受山道江，經治南，屈曲東南流，注柳江。柳慶鎮左營分防汛駐城。西洛垢墟、西南高嶺、南豐軌鄉有汛。東南有江口鎮巡司，因明舊置。羅城難。府西北百四十里。東北：覆鐘。北：青陵、磨盤山。東：大小蒙山。西：九萬山。武陽江舊名歸順水，有二源，一出西北平西里，一出東北高懸里，合於寺門墟，東南入融江。大仁江一曰通道江，源出西北大仁崗，東流，經三防司北，東入融縣曰背江。融懷營分防汛駐城。北：通道汛。通道舊有鎮，當萬山中，多瘴癘。明置巡司，乾隆五十一年改為三防塘主簿。又武陽鎮巡司，因明舊置。柳城簡。府北七十里。南：烏鸞。西南：青鳳。東：伏虎山。北：融江自融縣流入縣北曰柳江，東南流，沙鋪水出融縣思管鎮，西南流注之。洛澰河出中渡黃泥村，西流注之。經治西，會龍江，南入馬平。柳慶鎮右營分防汛駐城。東北山嘴汛、西北古砦鎮二巡司，因明舊置。驛三：馬頭、東江、羅江。懷遠沖，難。府北三百十里。北：白雲、龍頂、九曲。東北：林溪。西北：朝萬山。西：溶江，上源曰黔江，自貴州永從入縣西北曰福祿江。東流，合蔡江、大年河、南江，又東，左受腮江、孟團江，折南受潯江。經治北，歧為二，繞至治南復合，入融縣。潯江，即貝子溪下流也，自龍勝入，西南流，左受斗江，右受石眼江，西南注福祿江。融懷營駐城。西北石牌塘、沈口有汛。東北潯江、西北萬石有鎮。梅寨巡司。古宜甲主簿。驛一：在城。來賓沖，難。府南百八十五里。明屬府。雍正三年改屬直隸賓州，十二年還屬。北：龍鎮山、瑞象。東北：鵝頭。東南：金峰山。城南大江即紅水江，一曰都泥江，西江幹流也，自遷江入，東北流，左受北三江，至城南，白馬溪出白牛峒，北流注之。又東北，右受觀音山水，左受定清水，復折東南，與象江會，曰潭江，入武宣。東：蓬萊鎮。賓州營分防汛駐城。東南：平安汛。有界牌巡司，因明舊置。驛一：在城。融沖，難。府西北二百五十里。西南：真仙巖，一曰老君洞。西北：攬口山。東北：老鴉山。福祿江自懷遠入，左受寶江，曰融江，西南流，浪溪江自永寧來，合南江，西流注之。又西南，背江上承三源，其一即羅城通道江也，合於三江門，東南流注之。經治東，西南流，左受清流江，右受高橋江，合羅城之武陽江，南入柳城。南：清流鎮。融懷營分防汛駐城。東南思管鎮、東北長安鎮二巡司，因明舊置。象州沖。府東南百五十里。西：象山。又西：西山。南：獨傲。東：雷山。東北：聖塘山。北：象江即柳江，自馬平入州。北，運江，上承仁義、下里二江，西流注之。折西而南，經治西，又南，古城江自武宣來，西流注之，南入武宣。甕嶺，城東南，熱水江所出，一曰十里江，溉田其廣，西北入象江。柳慶鎮左營分防汛駐城。東北：大樂汛。龍門寨巡司，因明舊置。驛一：象臺。

慶遠府：繁，難。隸右江道。慶遠協左營駐防副將駐。明洪武三年復為府，領州四，縣五，長官司三。順治初，因明舊。雍正七年，劃分東蘭土州，同升東蘭土州為州，設流官。十年，改河池州屬之荔波縣隸貴州都勻府。光緒三十一年，置安化。東北距省治五百八十里。廣四百七十里，袤二百九十里。北極高二十四度三十分。京師偏西七度四十二分。領一，州二，縣三，土州二，土縣一，長官司三。宜山繁，難。倚。北：北山，一曰宜山，下臨龍江。南：大號、南山。西：羊角。東：小曹、大曹。西北：龍江上源曰勞村江，柳江西系也，自河池入，合東江，東南流，折北，右受馬鬃河，左受中洲小河。又東南，經府治北，合洛蒙江、思吾溪，經永順副土司南，受永順水，東至柳城合於融江。東大曹、西懷遠、東江有鎮。有白土、德勝、龍門三巡司。縣丞駐楞村。水驛二：大曹、宜陽。馬驛：德勝。天河難。府北八十五里。東：東山。北：獨俊山。西北：高寨山。東小江源出羅城，流入縣東北，合數小水，西南流，經治北，思吾溪合西北小水，東南流注之，又東南入宜山，注龍江。西南：福祿鎮。慶遠協左營分防汛駐城。河池州難。府西二百五里。北：鳳儀山，州城半枕山麓。東：都銘。南：天馬。西：吳山。東北：屏風。金城江，龍江上流也，自南丹土州入，右合秀水，經治南，伏而復出，東入宜山。洪龍江出南丹北，為中平溪，流入州西，右受坡旺水，東南入永順土司，下流為刁江。慶遠協右營駐城。州同駐三旺里。思恩難。府北百二十里。明，舊屬府。正德元年，屬河池州。順治初，改屬府。明建治歐家山。順治中，遷治清潭村，十五年仍徙歐家山。北：馬廕、紺山。南：寒山。東：三峰。東南：米嶺。環江，東江上流也，自安化入縣北，屈曲南流，經治西至宜山，注龍江。中洲小河亦自安化入，南流至宜山注龍江。慶遠協右營分防汛駐城。安化要。府北二百里。光緒三十一年，析思恩北境置，以宜山德勝理苗同知移駐五十二峒，改為撫民理苗同知。東北：中洲上里，接貴州古州八萬瑤山界。中洲小河自古州流入東北，中有沙洲，四面水繞，分上、中、下三里，悉為瑤居。環江自貴州荔波來，南流合帶溪，南入思恩。有慶遠防營駐防。東蘭州難。府西南四百四十里。雍正七年以東院內六哨改流建治。東：都夷。東南：霸陵。南：雙鳳。北：福山。西北：紅水江自那地土州入，為隘洞江，右納九曲水，又東南逕那州墟，左合平紬江，逕板馬墟入興隆。南丹土州府西北三百四十里。北：蓮花山、青雲峰。西北：孟英。東：金雞山。東南：三寶、羅侯。東北：勞村江自貴州荔波入，東南流，右受金城江，左界思恩，南流入河池。中平溪出州北十里許，經治東，東南流，入河池，曰洪龍江。那地土州府西北三百四里。北：黃花嶺。西北：翠靈山。又三碧、虎山。紅水江自凌雲流入州西北，左受一水，東南入東蘭。有龍泉溝，出州北黃花嶺，一州水利賴之。東蘭土州府西五百二十里。明，東蘭州地。雍正七年降土知州為州同，分轄鳳山外六哨地。北：交椅。東：十八鶴。東北：九曲。喬英墟水出州西北銀騰隘，東南流，入水雲洞，至州治北復出，經治西，至坡龍村，伏流數里，又南出，復伏流入百色。三里墟水出東北巴華村，東流，右納一水，折入東蘭。忻城土縣府南少東九十里。北：馬鞍山。西北：疊石山。紅水江自安定土司緣南界東流，右為上林界。龍塘江出永定土司，南流注之。又東南，右界遷江，左受古萬墟水，入遷江。永定長官司府南六十里。南：頭盔山。東：羅漢山。司東：鳳凰嶺。西北：龍橋江出司西北，東南流，合北來一水，南入忻城，曰龍塘江。永順正長官司府西南三百里。南：高椅山。北：西龍山。司北：多靈山。東北有泉溉田。刁江，洪龍江下流也，自河池流入司西北，東南流，經司治北，入安定土司。永順副長官司府東北四十里。永順水有二源，一自羅城入，一自柳城入，至司南合流入龍江。

思恩府：繁，難。隸右江道。明正統四年升府，六年改軍民府，領州二，縣二，土巡檢司九。順治初，改明軍民府復為府。康熙二年，鎮安土府改流官來屬。三年，降直隸土田州來屬。五年，升安隆長官司為西隆州，上林長官司為西林縣，並來屬。雍正七年，升鎮安土府為府，以向武、都康、上映三土州隸之，析土田州置百色。八年，改西隆州西林縣隸泗城府。十年，改奉議州判隸鎮安府。十二年，降直隸賓州，並所領遷江、上林二縣來屬。乾隆七年，析土田州置陽萬土州判。同治九年，廢那馬土司，改置那馬。光緒元年，升百色為直隸，廢土田州，置恩隆縣及上林土縣、下旺土司，往屬之。五年，改陽萬土州判為恩陽州判，並屬百色直隸。東北距省治千百五十里。廣三百三十五里，袤二百四十里。北極高二十三度二十七分。京師偏西八度五分。領一，州一，縣三，土司七。土司疆域，華離甌脫。無附郭縣。東北：三臺山，東溪出。西北：筆架山，西溪出。夾城而南，合為府江，入武緣。武緣繁，難。府南七十五里。明正統七年，府遷治喬利，在今治北四十里白山土司境。嘉靖七年，徙縣北止戈里之荒田驛，即今治安山。府治北：蜿蜒山。東北：大名。東：思粦山。縣東：黃道山。北：高峰嶺。府江二源，至府城南合流，左受大攬江，右受仙湖江，經治西，與南流江會。南流江自上林經縣東北，受名山、黃塘各墟水，折西南，馱淺江出縣東南，西流注之，會府江。又西南，左受那楞江，又西，右受三朝水，西南流，入隆安。思恩營駐城。府城有分防汛。西有高井寨巡司，舊駐上林土縣，乾隆十九年移駐羅墟。賓州繁，難。府東二百里。明屬柳州府。順治初因之。雍正三年升直隸州，領遷江、上林、來賓、武宣四縣。十二年降州來屬。南：仙影山。西：古漏山，古漏水所出。鎮龍山，東南七十五里。思覽江，上源曰北江，自上林流經州東北，武陵江出州南，合龍龔江曰李依江，又合丁橋江，北流注之，東入遷江，下流為清水江。丁橋江出州西南，二源合東北流，歧為二，至州治東北復合，入李依江。賓州營駐城。東：安城汛。有安城鎮巡司。驛二：在城，清水。遷江沖，難。府東少北三百二十里。明屬賓州。順治初，隸柳州府。雍正三年改屬直隸賓州，十二年來屬。北：泊鑒山。西北：雲屏。東北：蓮花。東南：牛眠、紗帽。紅水江自上林入，東南流，左受儉排水，經治北，會清水江，東入來賓。思覽江自賓州入縣南，屈曲北流，左受賀水曰清水江，北注紅水江。北三江出忻城土縣，經縣東，北流入來賓，注紅水江。東南有清水鎮。賓州營分防汛駐城北。北四墟、西洛峒有汛。西：平陽墟巡司。上林繁，難。府東百八十里。明屬賓州。順治初，隸柳州府。雍正三年改屬直隸賓州，十二年來屬。北：八角山。東北：雲凌山。東南：張光嶺。南北兩江合流，其下紅水江，經縣北，緣忻城南界，東南流入遷江。北江出縣西北清水隘，東南流，經治北，右受南江，曰鼓江。又東，匯水自縣東北二源合南流注之。又東，右受獅螺江，東南入賓州。縣丞駐三里城。乾隆三年改州同，置三里營駐焉。東鄒墟，北六便，東北喬賢墟、思吉鎮有汛。又東北周安鎮、東南思隴墟二巡司。驛一：思隴。那馬府西北八十五里。明，那馬土巡司。順治初因之。同治九年廢那馬土司，改置通判，仍屬府。東：岊鹿山。東南：岊顏山。西南：蘇韋山，蘇韋水出焉，北流，右受岊馬山水，北入興隆土司。西南：穠企水，出穠企山，北入舊城土司。白山土司府北八十里。舊治西南喬利墟。明末移治隴兔村。吳三桂亂，徙博結村，即今治。南：獨秀山。西南：九兒山。紅水江在北，左界安定土司，東北流，入忻城，合姑娘江，屈東南入上林。興隆土司府北七十里。西南：七首山。西北：天堂嶺。紅水江自都陽土司境南流入司西北，右界恩隆。折東南，經都陽土司南、舊城土司東北，復入司境。又東北，右受那馬水，羅墟、喬利墟水合西流注之，北入白山、安定二土司界。定羅土司府西九十里。北：羅漢山。東北：五更。架溪出舊城土司，東南流，至五更山，右受一水，伏流，經那馬合穠企水，至舊城貢村墟入紅水江。舊城土司府西北百五十里。北：八峰山。東北：崠嶁山。紅水江界司東北境，穠企水流合焉。那感水出治前，南流入武緣。都陽土司府西北二百八十五里。北：岊皁山。南：強山。西：寶珠巖。紅水江界恩隆境入司西南，屈東北，右受北來一水，東南入興隆土司。古零土司府東北八十里。南：紗帽、象山。東北：獅子山。古旺墟水出司東局董村，東南流入龍洞，復出，經古旺墟，至上林注匯水。安定土司府北百六十里。北：大察山。東南：八仙山。紅水江自興隆土司北流，經司東南，合九鄧墟水，逕滅蠻關入，左納刁江，折東南入上林。匹夫關。

百色直隸：要。隸左江道。右江鎮標中左營駐防總兵官，雍正七年由泗城府皈樂墟移駐。明為州，直隸布政司。順治初，因明舊為土田州。康熙三年，改屬思恩府，隸右江道。雍正七年，遷思恩府理苗同知原駐武緣。駐百色，曰百色。光緒元年，田州改土歸流，升百色為直隸，隸左江道，廢土田州，置恩隆縣及思恩府屬之上林土縣、下旺土司並屬焉。五年，又改陽萬土州判為恩陽州判來屬。東北距省治千七百八十五里。廣二百七十五里，袤百五十里。北極高二十三度五十五分。京師偏西九度四十六分。領縣一，州判一，土縣一，土司一。北：探鵝嶺。東：獻寶山。東北：仙橋山。西洋江一曰右江，亦曰鵝江，鬱江北系也，自恩陽來，右岸為恩陽界。東流，經治南，澄碧水自凌雲南流注之。屈南而東，入奉議。寅桑河亦自凌雲南流，經東，入奉議。隆溪亦自凌雲南流，經東北，入恩陽，至奉議，並注右江。篆溪源出東北坡耶墟，東南流，緣界入東蘭，注紅水江，城雍正八年建，亦曰鵝城。恩隆沖，繁。東南百八十里。光緒元年，廢土田州，改流來隸。五年，自來安徙平馬墟，為今治。東：天馬山。北：蓮花山。南：右江自奉議緣界東南流，左受砦桑水，經治南，又東南入上林土縣。東北：紅水江，經縣東北，自東蘭南流，左界興隆土司，右受篆溪，又南，眾水匯合，東流注之。折東北，入都陽土司。恩隆營駐城。東：平馬汛。燕峒在北，縣丞治。東榜墟巡司。恩陽州判西南水程七十里。乾隆七年，析土田州置陽萬土州判，屬思恩府。光緒五年改流，置恩陽州判來隸。西：馬武山。其南：大王山、八角山。西八十里，右江，即西洋江，古牂牁水也，自雲南土富經剝隘入州西北，者郎河北流注之。又東，左右受數水，左界百色境，折南，紫歐溪東北流注之。又東經治北，屈南入奉議。西巴平墟、西北邏村、淥豐墟有汛。西南：東凌寨巡司。上林土縣東南二百五十里。舊屬思恩府。光緒元年來隸。南：那造山。舊治在東岊耀。西北，右江界恩隆、奉議入縣西北，又東南經治北，右納枯榕江，即大含溪，左納小溪，又東南入果化土州。下旺土司東南二百六十里。有甌脫。舊屬思恩府。光緒元年來隸。東：獨秀山。北：魁山。東南：波岌山，波岌水所出，繞司治東北流，入舊城土司。小溪水出舊城南流，經新墟，至上林土縣，入右江。

泗城府：難。隸左江道。右江鎮標右營駐防。雍正五年置右江鎮，駐皈樂墟。七年移駐百色。明為泗城州，與利州直隸布政司。嘉靖二年廢利州。順治初，為泗城土府。十五年為府。尋改為軍民府，屬思恩府。雍正五年復為府，改流官，隸右江道。乾隆五年，置凌雲縣為府治。七年，降直隸西隆州並所屬西林縣來屬。九年，改隸左江道。東北距省治千七百八十里。廣四百二十里，袤二百五十里。北極高二十四度二十五分。京師偏西九度五十分。領州一，縣二。凌雲難。倚。乾隆五年，以泗城府本治置。北：凌雲山、蓮花峰。西：■E3陽。東：三臺坡。西北：青龍山。紅水江為縣北界，自西隆入，東北流，左界貴州貞豐、羅斛境，右受白朗塘、羅西塘水。東南布柳水，上承鞋里、甘田、傘里、巴更各墟水，東北流注之，東南入那地。澄碧水出縣北靈洞，繞治西南流，入百色。東邏樓、農登，東北平蠟，東南龍川，南皈樂，西邏里，西北長隘、百樂，西南汪甸各墟有汛。天峨甲，縣丞治。東有平樂一甲巡司。縣城，嘉慶二年建。西林難。府西南五百十里。明，上林長官司。萬歷中，省入泗城州。康熙五年，改流官升縣，隸思恩府。雍正十二年改屬直隸西隆州。乾隆七年來屬。北：交椅山。東：端峰山。西北：界亭山。右江有二源，南源曰西洋江，北源曰清水河。西洋江自雲南寶寧流入縣南，東北流，與北源會。馱娘江上流即清水河，自西隆來，東南流，右受馱門江，經治東南，者文、那陽、界廷各墟水自縣北合流注之。又東折南，會西洋江，入雲南土富。上林營駐城。東北潞城、東南周馬、南八盤、西八柴有汛。有潞城巡司。縣城，康熙六年建。西隆州沖，難。府西北九百六十里。明，安隆長官司。康熙五年改流官升州，隸思恩府。雍正十二年升直隸州，領西林縣。乾隆七年復為州，來屬。南：三臺山。西：營盤山。西南：金鐘山。南盤江即八達河，西江初源也，下流為紅水江，自雲南寶寧緣界北流，受者扛、羊街二墟水，經州北，東南至北樓墟，冷水河合治西小水，東北流注之。又東北，會北盤江，東南流，入凌雲。清水河即同舍河，自雲南寶寧北流入州西南，折東北入西林。八達城，州同駐。舊州，州判駐。州城有里仁汛。東舊州、東北三隘、東南隆或、西南永靜、古障有汛。州城，雍正七年建。

平樂府：沖，難。隸桂平梧鬱道。平樂協左右營駐防副將駐。明為府，領州一，縣一。順治初，因明舊。宣統三年，析賀縣、懷集暨廣東開建地置信都。西北距省治二百十六里。廣三百八十里，袤二百五十里。北極高二十四度三十五分。京師偏西五度四十七分。領一，州一，縣七。平樂沖，繁。倚。明府治，因之。東：團山、瓜嶺。東南：蓮花。北：目巖。東北：魯溪。桂江一曰府江，自陽朔緣界南流，會修江。屈東，經府治西南，平樂江自北來會，又東南流入昭平。平樂江亦曰樂川，上源曰東江，自恭城入縣。東北納島坪江，又東南，勢江自恭城東南境西北流注之。折西，誕山江合南平江西北流注之，折西南，合於府江。沙子街，縣丞駐。水驛三：昭潭、昭平、龍門。恭城簡。府東北九十里。北：仙姑。西：石盆。東南：五馬山。東北：印山、銀殿。西北：金龍山。東江自湖南永明入，西南流，平川江合平源瑤小河南流注之。折南，右受南江，南錯入平樂。旋復入縣境，經治東，左受下山源、北洞源水，入平樂為樂川。平樂營分防汛駐城。東北：龍虎關汛。有鎮峽寨巡司，因明舊置。富川繁，難。府東北二百六十里。東北：獨秀巖。西南：白雲山。東南：東山。富江出縣西北石鼓山，東南流，左受麥嶺水，經治東南，龍窩水合白源水西南流注之。又南至鍾山渡，折東南，左受白沙水，入賀縣曰臨水。麥嶺，縣北，麥嶺營駐防。雍正八年移同知駐。光緒三十三年徙信都。舊治東南鍾山下，縣徙置鎮，通判駐焉，宣統元年廢。富賀營分防汛駐城。東白沙、東北牛巖、東南鍾山、西北小水峽有汛。西南有白霞寨巡司，因明舊置。賀繁，難。府東南百九十五里。東北：臨賀嶺，即桂嶺，五嶺之第四嶺也，與湖南江華、廣東連山接界。西：瑞雲山。西南：大桂山。臨水自富川經縣西北，東南流，右受馬窩山水，左受裏松墟水，經治北。又東南，右受大桂山水，賀江合桂嶺諸山水西南流來會，東南入信都。富賀營駐城。東龍水、東北大發、大凝墟有汛。縣丞駐桂嶺大會墟。西北：裏松鄉巡司。信都簡。府東南五百七十里。光緒三十四年，析賀縣、懷集暨廣東開建地置，改平樂府分防麥嶺同知為撫民同知，移駐信都。鋪門墟舊隸三縣，撫民耕兵劃歸轄。宣統元年，遷治官潭墟。北：湖頭山。西北：大鼇。西南：雲臺。臨水自賀南流，經治東，又南，右受臨田水，至鋪門墟，深沖源水西南流注之，右受雲臺山水，南入開建。東石牛坡、南鋪門墟有汛。舊信都巡司，光緒三十四年廢，改信都照磨兼司獄。荔浦簡。府西七十五里。東北：三奇、火焰。西北：鏌邪山。東南：鵝翎。修江一曰荔江，自修仁入，左受荔江尾水，東北經治東，左受夾板隘水，右受丹竹江水，又東北，綠水河上承慄江、普陀河、龍坪河東流注之，東北入平樂注桂江。平樂協右營分防汛駐城。北兩江墟、東北馬嶺、西北王瑤隘、西南蓮塘有汛。修仁難。府西南百二十里。東北：羅仁山。西南：凌雲山。南：崇仁大峒。修江出西南瑤山界分水坳，東北流，經治東，至羅仁山東南麓，入荔浦曰荔江。四牌溪出西南文筆山，西北流，經四牌墟，入永福。平樂協右營分防汛駐城。西：石墻堡汛。昭平沖。府南二百里。東：木皮山，其北接米嶺，山高路險。雍正三年，開鑿嶺道，上下四十里。東南：天朝嶺、羊角嶺。桂江自平樂流入縣北，右受歸化江，左受思懃江，經治東，又東南至馬江塘，富郡江出縣東，合招賢水西南流注之，東南入蒼梧。平樂協左營分防汛駐城。東南欖水、東北蓮花、燕塘、山口有汛。東樟木墟巡司，東南馬江塘巡司。永安州簡。府西南百六十五里。東北：石鼓山。東南：石印、古眉、摩天嶺。西南：力山。西北：天堂、馬鬃嶺。眉江，古蒙水，一曰激江，出州西北，東南流，右受濁川水、西江水，經治南，左合銀江，又東南，六樟水東流注之，又東南，榕木嶺水西南流注之，南入藤縣曰濛江。平樂協右營分防汛駐城。

梧州府：沖，繁。桂平梧鬱道治所。梧州協左右營駐防副將駐。明洪武元年為府，領州一，縣九。順治初，因明舊。雍正三年，升鬱林州為直隸州，割博白、北流、陸川、興業四縣往屬焉。西北距省治九百三十五里。廣二百七十里，袤四百六十里。北極高二十三度三十分。京師偏西五度二分。領縣五。光緒二十三年設關通商，以桂平梧鹽法道兼梧州關監督。三十年，由桂林移駐。蒼梧沖，繁。倚。明府治因之。東北：芋莢、古欖嶺。西北：文殊山。南：銅鑊、沖霄。龔江上流即藤江，自藤縣流入，左受安平江，分流夾思化洲、長洲，右受須羅江、長行江，至石磯塘復合，又東會桂江，東入廣州封川曰西江。桂江自昭平入，左受龍江，右受石澗河，東南流，思良江、峽山水出治北南流注之，折西南，至治西注龔江。沿江有水汛。東分界塘，南三角嘴、廣平墟，東南大燕，東北三番，西北卬竹、古欖，西南戎墟有汛。同知駐戎墟。有東安鄉、安平鄉、長行鄉三巡司，因明舊置。水驛二：府門、龍江。梧州關。商埠，光緒二十二年中緬條約開。藤繁，難。府西百六十里。南：靈山。西南：勾刀。西北：穀。藤江上流即潯江，自平南入，流經縣西北，右受都榜江，濛江合牛皮江南流注之，曰龔江。又東南，右受慕寮江，折東，經治北，繡江合思羅江、黃華江、義昌江，自西南經治東來會，曰劍江。又東北，左受四培江，右受黃桶江、白石江，東入蒼梧。梧州協左營分防汛駐城。沿江有水汛。東南糯峒、西白馬有汛。有白石寨、竇家寨二巡司，因明舊置。明故五屯千戶所，稱藤峽左臂，今白石司治。驛四：雙兢、黃甲、金雞、藤江。容簡。府西南四百八十里。東北：朝陽嶺。東南：人文嶺。西北：大容山，亙數百里，潯、鬱分據其麓。容江上承北流之圭江，經縣西南，渭龍江自廣東宜信入，北經治南，左受思登江，曰容江。又東北，右受波羅江，北入藤縣曰繡江。梧州協左營分防汛駐城。有自良墟、粉壁寨二巡司。驛二：自良、繡江。岑溪難。府西南百八十里。東：白石山。西：鄧公山。東南：通天嶺。東北：周公。黃華江自廣東信宜入，流經縣南，西北流，折入藤縣。腰峨嶺，東北義昌江出，西南流，鐵根隘水合黃陵隘水西北流注之。又西，洋羅隘水東北流注之，西北經治南入藤縣。梧州協左營分防汛駐城。東：大洴汛。南：大峒鎮。有平河巡司，因明舊置。懷集繁，難。府東三百里。西：忠讜山。南：天馬。西北：齊岳、牛欄山。西南：白鶴山。懷溪一曰南溪，出縣西北大石屋村，東南流，合古城水、赤水，又東南，右受宿泊水，左受冷坑水、白沙水，經治南，右受甘峒水。又東南，桃花水合東北諸山溪水西南流注之，東南入廣東廣寧，下流曰綏江。永固水出西南南洲山，北流，經永固墟，入廣寧。懷集營駐城。東龍門、東北洽水、西南朋岡有汛。有武城鄉、慈樂塞二巡司，因明舊置。

鬱林直隸州：沖，繁，難。隸左江道。潯州協鬱林營駐防。明為州，屬梧州府，領縣四。順治初，因明舊。雍正三年，升為直隸州。舊隸桂平梧鬱道。光緒十三年，改隸左江道。東北距省治千五百二十五里。廣二百七十里，袤二百九十里。北極高二十二度四十七分。京師偏西六度十分。領縣四。北：寒山。東：信石、峽山。東南：天馬。東北：大容山。西：石人嶺。定川江自興業入，東南流，左受鴉橋江，右受都黃江。又東南，綠藍江自北來，西南流，經治南，合羅望江注之，曰南流江。又南，橋麗江即回龍江，自陸川西南流注之，入博白。東夾山，西平山、石井，北北底，西北蒲塘、楓木有汛。有撫康巡司。西甌廢驛。博白難。州西南九十里。雍正三年，自梧州來隸。南：大荒。東南：蟠龍。西南：九岐、飛雲。西北：綠蘿山。南流江自鬱林入，流經治西，右受綠珠江，左受小白江、大白江。屈西，右合浪馬江，至宴石山西麓，陀角江西北流注之。又西南，左受旺勝江，入廣東合浦。鬱林營分防汛駐城。西南：龍潭汛。有周羅寨、沙河寨二巡司。因明舊置。北流繁，難。州東六十里。雍正三年自梧州來隸。東北：句漏山，山脈自越南來，東入廣東境，鬱江南岸一大系也，東會靈山。西北：大容山。南：綠藍山，綠藍水所出，南入鬱林注南流江。圭江出縣東南，有二源，一石梯水，出大雲嶺，一雙威水，出雙威山，至三口鋪合流曰圭江，西北流，思賀江自陸川東北流注之。右受螭蜍河，經治東入容縣，曰容江。鬱林營分防汛駐城。東南陸靖、善逕有汛。有雙威寨巡司，因明舊置。驛一：寶圭。陸川難。東南九十里。雍正三年自梧州來隸。東：文龍山。西：鳴石。西北：石湖。東南：大這。北：分水山，二水源出焉：一南流，經治東，饅頭嶺水自西北繞城南合流曰烏江，又南，左受水車江、龍化江，曰平南江，入廣東石城；一西北流，曰回龍江，屈西南，合略峒江，入鬱林，曰橋麗江。鬱林營分防汛駐城。北馬坡、南花槎有汛。有溫水寨巡司，因明舊置。有永寧廢驛。興業簡。州西北七十三里。雍正三年自梧州來隸。北：北斗山，與東斗山對峙。西：萬石、白馬巖。西南：夔龍巖。定川江三源，北源曰龍穿江，出縣西北，東南流，通濟江自東北繞城來會，岑江自西來會，三江合曰定川江，東南入鬱林。鬱林營分防汛駐城。北番車、南六纂、西南雷塱、城隍墟有汛。

潯州府：沖，繁。隸右江道。潯州協左右營駐防副將駐。明洪武元年為府。領縣三。順治初，因明舊。雍正八年，武宣來屬，舊隸左江道。乾隆九年，改隸右江道。東北距省治八百七里。廣四百里，袤五百二十里。北極高二十三度二十九分。京師偏西六度十六分。領縣四。桂平沖。倚。明府治，因之。西：西山、石梯。西南：羅叢。東南：白石、大容、紫荊關。西北：大藤峽數百里，跨西江西岸，明韓雍破瑤賊地，咸豐金田之役實肇亂於此。黔江上流即柳江，一曰右江，自武宣入縣西北，左出支津曰南淥江，東南經治北，與鬱江會。鬱江一曰左江，自貴縣經縣西南，右受繡江，左受蓬閬江，屈曲東北流，至治東會黔江，曰潯江。又東北，大江嶺水合東南諸水西北流注之。南淥江，合相思江東流注之，東入平南。有南北河水汛。北靜安、東北武靖有鎮。有大黃江、穆樂墟二巡司。平南沖。府東九十里。東北：勾崖嶺。東南：黃花山。西北：閬石山。潯江自桂平入，左受思旺江，東南流，烏江合數小水南流注之。經治南，又東南，左受秦川河、白沙江自桂平東北流注之，東入藤縣。大同江出西北龍軍瑤地，東南流，亦入藤縣。潯州協左營分防汛駐城。東南樟木墟、丹竹墟有汛。有大同鄉、秦川鄉二巡司，因明舊置。水驛：烏江。貴繁，難。府西南百七十里。北：大北山。東：小北山。龍山，北五十里，藤峽右臂也。西：金雞峽。鬱江自橫州入縣西南，武思江自廣東合浦來，北流注之。東北流，左受思繳江，寶江自賓州來，東流注之。經治南而東，左受沙江、東津江，右受橫眉江，入桂平。潯州協右營分防汛駐城。東南三塘、西覃塘、西北五山有汛。有五山鎮巡司。通判駐木梓墟，宣統二年廢。水驛二：東津、香江武宣沖。府西北百九十里。明宣德六年更名，屬象州。順治初，隸柳州府。雍正三年改屬直隸賓州，八年來屬。南：大藤峽。東北：金龍山。西南：仙巖山。柳江緣象州、來賓界，流經縣西北，受古城水，屈曲南流，經治南，勾樓山水西南流注之。又東南，右受古豪江、武賴水，左受陰江、新江水，入桂平。潯州協左營分防汛駐城。南寺村、西南大樟有汛。有縣廓鎮巡司。驛一：仙山。

南寧府：沖，繁，難。左江道治。左江鎮中左右營、南寧城守營駐防總兵官駐。光緒三十二年，提督由龍州移駐。明洪武元年為府，領州七，縣三。順治初，因明舊。雍正十年，下雷土州改隸鎮安府。光緒十三年，上思州改隸太平府。東北距省治千十里。廣三百里，袤百五十里。北極高二十二度五十四分。京師偏西七度五十六分。領州二，縣三，土州三。宣化沖，繁，疲，難。倚。明府治，因之。北：高峰山。西北：聖嶺。東北：昆侖山。鬱江即左江，省境西江南岸一大受渠也，上承左、右二江。左江自新寧入，東北流，右江自隆安入，東南流，至合江鎮合流曰鬱江。屈折東流，左受星盈江，經府治南，右受烏水江、八尺江。又東，左受大沖江、伶俐江，入永淳。東八尺江、西三江口、南那曉墟、北宣賓陸路有汛。有八尺寨、三官堡、金城寨、遷隆寨、墰落墟五巡司。驛四：建武、黃花、陵山、大淮。南寧關。商埠，光緒三十二年自開。新寧州簡。府西百十里。北：青雲山。南：獨秀山。東北：六合山。麗江一曰左江，亦曰定淥江，鬱江南系也，自土江州入，受響水，東北流，右受旺莊河，經治北，左受淥甕水，曰左江，入宣化。左江鎮右營分防汛駐城。隆安簡。府西北二百八十五里。東：馬王山。東南：金榜、梅龜山。右江自果化北、歸德南東南入，左納塘河水，南，右受佛子溪、曲霞溪，經治北，東南流，綠絳水自萬承來，合羅興江，東北流注之。又東南，南流江亦自武緣來會，折南入宣化。左江鎮左營分防汛駐城。西北有果化卡汛。橫州沖，繁。府東南二百四十里。東：橫嶺。北：震龍山。東北：定祥山。西北：平天嶺。鬱江自永淳入，東流，右受橫槎江、平南江、鹿江，經治南，東北流，左受清江，右受武流江，折北，古江自永淳東南流注之，東北入貴縣。南寧營分防汛駐城。有大灘巡司。水驛二：烏蠻、川門。永淳簡。府東二百五里。明屬橫州。順治初，改屬府。東：雷峰嶺。東南：火煙。東北：鎮龍山。鬱江自宣化入，東南流，經治北，東班江自賓州來注之。繞城東南，秋風江自廣東靈山來注之。又東南入橫州。左江鎮中營分防汛駐城。西南：那懷汛。北有武羅、南里鄉二巡司。水驛二：永淳、火煙。土忠州府西南二百二十里。北：芭仙山。旺莊河出州南，東北流，經治南，折北入新寧，注定淥江。歸德土州府西北三百二十五里。北：九兒山。右江自上林流經白山南、果化北入，緣界東南流，至馱灣村，入隆安。果化土州府西北三百六十里。南：青秀山。東南：獨石山。右江為州北界，東南流，經旺墟，右界歸德，入隆安。

太平府：沖，難。太平思順道治所。新太協左營駐防副將駐。明洪武二年為府，領州十七，縣三。順治初，因明舊。雍正三年，置上龍、下龍二土司。七年，廢下龍司，置龍州。十年，改思明土府為土思州，並所屬下石西土州來屬。十一年，改思明州為寧明州，置明江，兼管上石土州事，降直隸江州為土州，及所屬羅白縣為土縣，又降思陵、憑祥二直隸為土州，並來屬，省思城土州入崇善縣。光緒十三年，上思州來屬。十八年，升上思州為直隸。宣統二年，憑祥土司改流官，置憑祥。舊隸左江道。光緒十三年，改隸太平思順道。提督駐龍州，督辦邊防。光緒十二年由柳州移駐。二十九年，改置督辦邊防大臣。三十一年廢。以太平思順道辦理邊防事務。自光緒十一年越南淪陷，法人逼處西南一隅，與越南諒山、高平、宣光等省接壤；邊防處處險要。分三路：自鎮南關口及關以內憑祥所轄各關前隘為中路；關以東，自明江寧明州暨下石西、思陵土州，至土思州屬派遷山止，所轄各隘為東路；關以西，自龍州、歸順州即下凍、下雷土州，至鎮邊縣屬各達村巖峒橋頭止，所轄各隘為西路。沿邊千八百九十四里，隘卡百五十有六，有防兵二十五營，分扎沿邊對汛及各砲臺。東北距省治千二百八十里。廣五百七十里，袤六百六里。北極高二十二度二十五分。京師偏西八度五十分。領二，州四，縣一，土州十六，土縣二，土司一。崇善沖，難。倚。明府治，又思城州地。順治初因之。雍正十一年省思城土州入，以縣丞分駐。北：青連。東：將軍。東南：銀山。西北：翠微、馬鞍山。西南：麗江自上龍流經縣西南，左受邏水，東北流，繞治西、南、東三面，納邏水，舊名歸順河，一曰舊縣江，自安平南流，通利江自養利來注之，又經太平流入縣西北，右受多烈水，注麗江。東北有崩坎汛。有馱盧巡司。左州沖。府東北九十五里。南：天燈。東：雲巖。西北：金山。西南：華父山。麗江自崇善緣界，經崇善馱盧司，左受橋龍江，東北入新寧。新大協左營分防汛駐城。驛一：馱林。養利州難。府西北百四十里。東：武陽山。南：無懷。西：印山。西北：通利江自龍英緣界，東南流入州，西經響水橋，大嶺墟水東北來，至迎恩橋注之，南入崇善。新太協左營分防汛駐城。永康州難。府東北百八十里。明萬歷二十八年升州，省思同州入，與陀陵縣並屬府。順治初因之。康熙三十八年，陀陵縣並入州。南：鳳凰山。西南：天馬山。西：吞臼、星游、月獅、連吸諸嶺。西北：淥倥山，淥倥江所出，一曰綠甕江，屈曲東南流，經治西南，淥零水東流注之，東南入羅陽。新太協左營分防汛駐城。寧明州沖，難。府西南百二十里。明，思明州。順治初為土州。康熙五十八年改流官。雍正五年罷知州，以思明府同知兼管州事。十一年，以思明四寨、六團改置寧明州。乾隆元年移治思明土府舊城。東北：風門嶺。西北：龍勝山。西南：伏波山。明江自土思州入，西流，經明江西南，交趾河自越南來，左合下石州水注之，西北經治北，曲流三十餘里，入上龍土司會龍江。馗纛營駐防風門嶺。西南羅隘有汛。明江沖，難。府西南百十里。明，思明府又上石西州地。順治初為思明土府同知。雍正十一年改為明江理土督捕同知、兼管上石西州事，駐思明土府舊城。北：珠峽。西南：伏波。東北：風門嶺。東南：白馬山。明江自土思州入，屈西，逕明江至城東，又西北逕那關山，入上龍。馗纛營分防汛駐城。龍州沖，難。府西百八十里。明，龍州，直隸布政司。順治初來屬。雍正三年罷州，析其地為上龍司、下龍司，置土巡檢。七年廢下龍司，移太平府通判駐劄。乾隆五十六年改同知。東：獨山。北：軍山。西南：秀嶺。龍江有南北二源：北源曰平定溪，自越南流入西北水口關，東南流，經上下凍土州，至治西南，會南源；南源曰豈宜溪，自越南流經西南平南關，界憑祥北境，屈東北至治西南，與北源合，東流曰龍江，入上龍。光緒十三年，提督來駐。二十九年，督辦邊防大臣駐。尋廢，提督移駐南寧。有提標中營、龍州城守營駐防。西北：水口關、斗奧隘有汛。龍州關。商埠，光緒十三年法越商務條約開。有東西關砲臺。有鐵路。憑祥府西南二百三十里。明成化十八年升州，直隸布政司。順治初，為土州來屬。宣統二年改流官，置撫民同知，並明江同知兼攝之。舊上石土州入焉，並兼轄承審下石土州，仍舊治。東：白石山。南：叫穀山、馬鞍山。龍江南源界北境，憑祥水自治南合澗水北流注之，東南入龍州。西南：鎮南關，一曰界首關，越南入境第一門戶也。有左右輔山砲臺。東受降城、北平南關、南由隘南關、西南咘沙卡有汛。太平土州府西北百十里。東：九峰山。東南：龍蟠山。西北：邏水自安平入，右受五橋水，東南入崇善。多烈水亦自安平入，東南流入上龍。安平土州府西北百三十七里。南：會仙巖，西南：星山。邏水自下雷入，東南經州署北，左界崇善、思城境，入太平。多烈水自越南流入，經巖昆山南麓，又東南亦入太平。五橋水出州西北要村隘，東南流，經五橋，至太平土州，注邏水。萬承土州府東北二百五十里。東北：金童山。西北：蓮花山。西南：雲門、紫洞。綠降水一曰玉帶水，出州西南玉屏山，經州署南，東北入隆安，注右江。茗盈土州府西北百七十里。南：岊懷山。東北：觀音巖，澗水出焉，西來一澗水，至州署南合流，曰茗盈水，西南經養利入龍英，注通利江。全茗土州府西北百六十里。北：州望山。西北：猛山。通利江自龍英東南流，至仙橋入境，又東南經州署西，合布顯水，屈西南，復入龍英。龍英土州府西北二百里。北：筆架山。西南：通山。通利江自都康東流入州，西北，左受寧墟水，東南流，屈西南，經全茗境，復折入州，州署前諸水合穠茗水東流注之，又東南，納茗盈水，入養利。結倫土州府西北二百三十里。東：高峙山。東北：陽果嶺。西北：斗牟山。咘吝水出山澗中，流繞州前，南有咘畢水自都結來，堰水上流也。結安土州府西北二百二十里。東：馬鞍山。南：窟井山。北：飛鼠山。西南有堰水，即澗水也，出都結山澗中，流入境，伏而復出，土人堰水灌田，曰堰水。鎮遠土州府西北三百十里。南：筆架山。西：天馬山。北：揚山。西北：布腰巖。磨水出東南，入結安。都結土州府東北三百六十里。北：青雲山。南：觀音山。西：陽果嶺，沛水出焉，曲折東北流，受二小水，東南經州署北曰綠水江，東入隆安。咘畢水一曰澗水，西南流；經結倫，至結安南為堰水。思陵土州府西南二百四十里。明，思陵州，直隸布政司。順治初，為土州來屬。東：天馬山。東北：東陵山。南：角硬山，角硬水所出，東流，右受板邦隘、叫荒隘二水，又東北，折西，經東陵山南麓，又西南，經州署南，入越南。土江州府南二十五里。明，江州，直隸布政司。順治初，為土州來屬。南：波巖山。州東：掛榜山。東南：榕樹嶺。麗江自上龍流經州西北，左界崇善境，東北流，屈東南，入左州、新寧界。土思州府南百二里。明，思明府，直隸布政司。順治初，為土府來屬。雍正十年改土州，更名，移治伯江哨。西：飛仙巖，西南：摩天嶺。東南：派遷山。明江自遷隆峒入，經州署北，又西入寧明。東有海淵墟汛。驛一：明江。下石西土州府西南百六十里，明屬思明府。順治初來屬，歸寧明州兼轄。宣統二年，改歸憑祥。西北：白樂山。西：獨山。東有一水流合交趾河，東北注明江。上下凍土州府西二百二十里。南：湖山。北：岊梱山。西南：八峰山。龍江北源自越南入龍州西北轄境，東南流，經州署北，咘局隘水合咅花隘水，東流至州南注之，東入龍州。有龍州營分防汛。羅白土縣府東南五十里。明屬江州。順治初來屬。東南：龍洞山。西南：羅高山。北：獨龍山。隴水出，西北入江州。羅陽土縣府東北二百里。東：青龍山。西北：白虎山，一曰白面山。綠甕水自永康流經縣署西南，又東南，沙房墟水合一水東流注之，入新寧。上龍土司府西百八十里。明，龍州地。雍正三年析置。西北：武德山。北：古甑山，古甑泉出焉，南流經司署，西入龍州。龍江自龍州入司南，東北至三江口會明江。屈東南流，合邏水，入崇善。多烈水自太平入司東北，亦東南入崇善，注邏水。

上思直隸要。隸左江道。提標上思營駐防。明，上思州，屬南寧府。順治初，因明舊。光緒十三年，改屬太平府。十八年，升為直隸，以南寧府屬之遷隆土司隸之。東北距省治千二百八十里。廣百二十五里，袤七十三里。北極高二十二度十一分。京師偏西八度十三分。領土司一。北：望州山。西南：營盤山。十萬大山環列東、南、西三面，延袤百餘里，接廣東欽州訖越南祿州界，游匪出沒所也。沿山有八隘。明江出西南十萬山中，東北流六十餘里，屈西北，經治南，又西南，平弄隘、平寨隘二水合會遷隆峒、板蒙隘水北流注之，西北入遷隆。遷隆峒土司西七十里。明土巡檢司，屬上思州。順治初因之，與上思並屬南寧府。光緒十八年來屬。北：分界嶺。東南：那馬。明江自入，西北逕城東，屈西南入土思州。

鎮安府難。隸左江道。明洪武二年為府。順治初，為土府，隸思恩府。康熙二年，改設流官通判。雍正七年，升為府，隸右江道，以向武、都康、上映三土州隸之，歸順州改流來屬。十年，思恩府屬之奉議土州，改設流官州判，又南寧府屬之下雷土州並來屬。改隸左江道。乾隆三年，置天保縣為府治。三十一年，置小鎮安。光緒元年，升奉議為州。十二年，升歸順州為直隸州，改小鎮安為鎮邊縣，並下雷土州往屬之。東北距省治千六百八十五里。廣百三十里，袤百六十里。北極高二十三度十九分。京師偏西九度四十三分。領州一，縣一，土州三。天保難。倚。明，鎮安府地。乾隆三年置。北：天保山，東北：扶蘇山。西：鑒山。歸順江一曰浤渰江，自歸順入縣西，伏流，至鑒山前復出，東流經治南，右受馱命江，天保泉自北來注，又東，左受咘來河，右受歸順之武平河，東北入奉議。鎮安協右營分防汛駐城。奉議州沖。府東北二百十里。明洪武二十八年改衛，尋復為州，直隸布政司。嘉靖中，改屬思恩府。順治初為土州。雍正十年改掌印州判來屬。光緒元年升為州。東北：獅子山。東南：三齊山。西：大小蓮花山，有蓮花關。右江自百色南流入州，西北折東，經治北。又東北，寅桑河自百色來，隆溪自恩隆來，南流注之。東南流，右受歸順江，左界恩隆入上林。鎮安協左營分防汛駐城。西南：古眉墟汛。東南：作登墟巡司。向武土州府東南百六十里。明初屬田州府，尋廢。建文中復置，直隸布政司。順治初，隸思恩府。雍正七年來屬。東南：天臺。東北：向陽山，山上有關。西北：上旱山，下有上旱溪，出天保山中，東北流，入奉議。枯榕江一曰大乃溪，出上映州山中，東北曲流合勞溪，經州署西北，又東北入上林。有鎮安協右營分防汛。都康土州府東南百九十里。明初沒於夷僚，建文初復置，直隸布政司。康熙三年，改隸思恩府。雍正七年來屬。東：崇山。北：映秀。南：翠屏山。通利江自上映州入，東流，經州署南，左受岊營水，入龍英。上映土州府東南百八十五里。明初廢為峒。萬歷中復置，隸思恩府。順治初因之。雍正七年來屬。南：錦屏山。西：嶔岫山。西南：八字咅。通利江上源為秀泉，出州西北山中，東南流，經州署南，至仙橋入都康。

歸順直隸州繁，難。隸太平思順道。鎮安協左營駐防副將駐。明，歸順州，直隸布政司。順治初，為土州，隸思恩府。雍正七年，改流官，隸鎮安府。乾隆十二年，省湖潤寨土巡檢司入焉。光緒十二年，升為直隸州，隸太平思順道，改鎮安府屬之小鎮安為鎮邊縣，及下雷土州來屬。東北距省治千八百六十里。廣二百二十里，袤百六十里。北極高二十三度六分。京師偏西九度五十四分。領縣一，土州一。南：獅子。西：嶺衛。西南：叫鵝山。西北：三臺、照陽山。龍潭水出城東北里許，南流經治東，穠黎水出州西北，東南流注之，入越南。穠那水出州西，亦東南入越南。歸順江出西北耑雷墟，武平河出東北小龍潭，並東流入天保。邏水出州東，東南流，左受立咅水，入下雷。西：榮勞墟。南：隴邦、壬莊、頻峒各隘有汛。東南：湖潤寨巡司。鎮邊繁，難。州西北二百三十里。明永樂中分置鎮安土州，屬思恩府，尋廢。乾隆八年設土巡檢。三十一年改流官。通判駐轄曰小鎮安，光緒十二年改置縣，更名來屬。北：感馱巖。又北：末山，有水西北流，入雲南土富。勞山，勞水所出，西北流，經治西，合大魁水、弄內水，折東北，伏流復出，亦入土富。德窩水出縣南，東南流，經百合墟。折西南，茍華水、坡芽水、百都水並出縣西南，合流注之，入越南。那摩水自越南入州西南邊境，合坡酬水，復西入越南。鎮安協右營駐防。下雷土州府東南二百二十里。本下雷峒。明萬歷十八年，升為州，屬南寧府。順治初，因之為土州。雍正十年，屬鎮安府。光緒十二年來屬。北：天關山。南：地軸山。又南：神農山。邏水一曰西北河，自歸順入州西北，北河自向武來，伏流復出，西南流注之，經署東，又東南，西南河自越南緣界東流注之，入安平。有鎮安營分防汛。


\end{pinyinscope}