\article{志十六}

\begin{pinyinscope}
災異二

洪範曰：「火曰炎上。」火不炎上，則為咎徵。凡恆燠、草異、羽蟲之★、羊禍，其災火，赤眚、赤祥皆屬之於火。

順治十三年冬，莊浪燠，無雪。十八年冬，龍門無雪。

康熙二十一年冬，西寧無雪。二十七年冬，天鎮無雪。三十五年冬，臨縣無雪。四十一年冬，平原燠如夏。四十二年冬，咸陽燠，無雪。五十九年冬，浮山無雪。

乾隆四年冬，彭澤、元昌燠如夏，人有衣單衣者。四十九年冬，菏澤無雪。五十七年冬，蘇州無冰雪。

嘉慶三年冬，桐鄉燠。十三年冬，昌黎無雪。十八年冬，鄖縣無雪。二十年二月，湖州大燠。

咸豐十年冬，皋蘭無雪。

同治元年冬，黃縣大燠。

光緒元年冬，望都、撫寧無雪。十四年冬，皋蘭燠。

順治三年五月，丘縣雨麥。六月，潮陽雨豆。十一年六月，商州一蒂兩瓜，大如斗。十二年二月，渭南天雨粟，平樂天雨蕎麥。三月，鳳陽、安西天雨叕麥、豌豆。五月，臨潼、咸陽雨叕麥、豌豆。十四年二月，婺源雨黍。十五年冬，昌化竹生實。十八年十月，高要竹生實。

康熙二年十月，阜陽雨粟，粒若蕎麥，圓小而堅，味辛，厚處盈寸。三年七月，婺源大鄣山竹生實，形如麰，民採而舂食之，厥味甘。二十一年三月，溫州雨豆。二十二年四月，寧都天雨豆，又雨黑黍。二十六年二月，合肥雨黑豆。二十八年正月，含山雨小豆。四十一年二月，湖南竹生實。四十四年三月，葭州雨黑豆。四十五年春，橫州竹生實。六十年夏，安化天雨蕎麥。六十一年正月，大埔竹結實。十一月，岑溪枯竹開花。

雍正五年五月，鍾祥竹開花。十月，當塗雨紅綠豆，形如小麥，無蒂。十年，什邡縣雨蕎麥。十一年二月，山陽、清河雨黑豆，啖之味苦。十二年三月，宜昌竹結實，民採食之。十三年七月，夷陵竹生實如麥，民競採食之。

乾隆二年二月，昌化雨豆。六年十一月，成縣竹生實。十八年九月，陽春竹皆結實枯死。二十二年正月，永嘉東山竹結實如麥。二十三年，池州雨豆。二十六年，安化雨蕎麥，形似而小。四十一年六月，餘姚雨小麥、黃豆。

嘉慶十二年春，黃陂雨豆。

道光二年夏，黃巖天雨菽。四年十月，黃梅雨豆麥穀米。十六年十二月，武寧雨豆。二十年十一月，鍾祥竹開花。二十五年七月，竹生米，可食。

咸豐元年六月，孝義山竹結實，人採食；青浦竹生花。二年十一月，太平雨豆。四年二月，隨州天雨豆。四月，黃岡雨黑豆，食之味苦。冬，武昌縣雨黑豆。五年正月初三日，孝感天雨小豆。二月，又雨豆。三月，武昌天雨黑豆，如槐實；黃安雨豆。夏，黃州、蘄水雨豆，如槐實。十一月，黃岡天雨豆，如槐實；歸州竹結實，人採食之。六年八月，隨州雨豆。八年二月，興國雨豆，色赤。秋，興山竹結實。九年春，麻城民間番瓜成人形。十年，龍泉雨豆，色赤。十一年三月，麻城雨豆。十二月，溪梁雨豆，色赤。

同治元年八月，西寧丹噶爾竹開紅花；灤州瓜窳剖之有血，食者立病。三年正月，永豐天雨豆，五色斑爛。三月，景寧、嵊縣雨豆。五月，京山縣雨豆，其色黑光。六年二月，棲霞雨草子如蕎麥。夏，嵊縣雨豆。七年，★城生豆如人面，五官俱備。九年十月，遂昌雨穀，外黑內紅；德興雨豆，內黑外白。十一年三月，即墨天雨紅豆蕎麥。

光緒二年四月，青田雨豆。九年三月，咸寧雨紅麥。十年八月，孝義竹結實。十一月，洮州山竹開花結實。

順治十四年，武昌鴉卸火，集人廬，輒災，一月始息。

康熙十六年，海豐有異鳥集林中三日，高六七尺，舒吭丈餘，啄雞鳧以食，居民奮擊之，分啖其肉，輒病死。

順治元年七月，商州郊外見大羊，色黃，長丈餘，百姓搏而殺之，肉重五百斤。四年五月，山陰民家羊生羔，三足，前二後一。五年，杭州民家羊生羔，三足。

康熙十二年，北山民家產一羊，一角一目，隨斃。二十四年，順德羊生羔，三足，前一後二。

乾隆元年四月，連州山羊入城，蹄角甚巨，人逐獲之。五十五年，雲夢見三足羊。

道光十七年八月，武進民家產羊，人首羊足，墮地即斃。

咸豐十年八月，江山西山白羊成★，★不見。

同治三年，寧州民家羊產一羔，五角。

光緒九年九月，孝義民家羊產羔，人面羊身。二十五年，寧州民家羊產一羔，兩首。二十七年三月，丹噶爾有一羊兩頭；一羔三足。三十三年，寧州民家羊生羔，人面。

順治元年七月，西鄉文廟火。六年正月初六日，無為州城門大火。八年七月，嵐縣火焚民房。十二年五月十八日，梧州府城外大火；十二月又大火。十四年十月，蘄水火。十五年，連州大火。十八年五月，宜昌大火，延燒民舍千餘間。八月，嵊縣城中大火。

康熙元年五月，黃岡大火，焚民房十之八九。秋，荊州大火，燒民房殆盡。十月，興國火起自大西門，延燒城中，至大東門，男婦死者以千計。二年二月初三日，海陽西郊火起，延燒民房千餘家。七月十五日，黃岡大火，燒民舍殆盡。三年四月，梧州府城外大火，焚八百餘家。五月，海陽大火。六月，含山鼓樓火。四年正月，京山火，焚一百八十餘家。十月，懷遠大火，自西城外至驛前，延燒一百五十餘家。十一月，高州府城火，合浦火焚民舍。十二月，廣州府城火。五年正月，海陽南北二廂火起，延燒民房千餘間。二月十三日，鍾祥火，毀數百家，延及府署，焚死人畜甚多；二十八日，城內外又燔數百家。秋，靈川北廂火起，延燒民房殆盡。十二月，嚴州大火，民房盡毀，延燒城樓。六年正月，海陽城外四廂火起，延燒民房千餘間，死於火者二百餘人。七年三月，鄖陽府火，民舍盡毀。七月，大冶西市火，延燒百餘家。八月，宣化城內火，焚千餘家，次日城外又焚百餘家。八年二月，海陽西北二廂火，焚民房數百間。三月，鄖縣火。十月，獨山州大火，仙居、黃巖二縣火。九年，平樂南關火，延燒四十餘家。是年十二月至次年四月，火災凡四見。

十年五月，錢塘大火。七月，大冶西市火。九月初七日，浦江太極宮大火。十一年三月，縉雲大火，延燒縣署。十二年九月，宣縣西門外沙市被火災四次，毀數百家。十三年五月，靜樂火，毀民舍；興國唐村火，焚死二百三十七人。十五年七月，太平城內火，毀民房過半。十八年正月初三日，望江吉水鎮火災，燔百餘家。六月，順慶府治火。十九年正月十五日，平陽火，毀民居過半。三月初四日，海陽火，延燒百餘家，死者四十餘人。七月，和平城外火，延燒百餘家。

二十年二月，東湖縣署火。五月，蒼梧東廊火。八月，濟寧州大堂火，溫州火，燎民舍五千餘間。九月，永嘉城中大火，燎民舍千餘間。十月，思州府火，延燒五十餘家。二十一年春，濟寧州城內東偏大火，延及西隅，民舍皆盡，關壯繆侯祠亦毀，獨神像香案無恙。八月，池州天火，毀田禾芋苗，葉盡生煙。十月，萬載火，延燒城隍廟，連山西郊火。二十二年四月，囗陽西門火。二十三年七月，長寧城隍廟火。冬，忠州石寶寨火。二十五年四月，萬載火，延燒城隍廟；六合南門火，焚市廛數百間。二十六年十月初一日，平陽城樓火，燔百餘家；忠州石寶寨又火。二十七年八月，婺源火，延燒五十餘家。十二月，合浦西橋火，郡城火。二十八年九月己卯，蒼梧西關火。十二月，松陽火。二十九年七月二十八日，酆都城內大火，民居盡毀。

三十年十月，平樂火，延燒二百餘家；獨山州大火。三十一年九月，平陽城樓火。三十二年夏，鎮安府署火，延燒民居數十間。九月，平陽東門外火，燔數十家。三十四年正月，馬平南川河下火，延燒大南門城樓。三十五年七月，江夏火起自火藥庫，死者無算。八月，陽高南街火。三十七年二月，漢陽漢口鎮火，延燒數千家。

四十年九月，陽山火，延燒二百餘家。四十一年二月，崖州火，傷四人。四十二年七月十六日，桐鄉青鎮火，燔民舍一百七十餘家。四十三年正月二十九日夜，灌陽火，焚東門外民舍殆盡。四十四年三月，婺源太平坊火。十一月，武寧火。四十五年四月，竹溪火，官署民房俱■。四十六年正月初四日，荔浦火，初囗又火。巴縣太平門大火。四十八年三月，獨山州城內大火，居民無得免者。四十九年八月二十五日，嘉定火，延燒七十餘家。

五十年正月，大埔白堠墟火，毀民舍數百家。五月，萬載潭埠火，市店民房蕩然無存。五十二年十一月，宣平火。五十三年九月初八日，宣化沙市火，焚千餘家；獨山州大火。五十四年九月，江陵火，延燒二千餘家。五十五年九月，江陵又火，延燒二十餘家，死十一人；思州府城大火，延燒四十餘家。五十六年五月初三日，丹棱縣大火，延燒數百家。五十七年三月，合肥城內大火，延燒四十餘家。八月初一日，鍾祥城內火，延燒城外民房數百間。五十九年十月，蒼梧西門外大火。六十年四月十八日，鹽山縣城火，自學宮延燒東南北三門，毀民居數千家。六十一年二月，無為州小西門內火，延燒三十餘家。七月，獨山州東門火。冬，麗水縣火。

雍正二年正月，沔陽仙桃鎮大火，焚百餘家，死者甚★。七月，梧州梧城驛火。十月，城內火。十一月，戎墟火。十二月初一日，開化城內火，延燒百餘家。三年六月，梓潼縣文昌廟火。七月，馬平小南門火，延燒三百餘家。四年十二月初四日，平陽西門外火，燔百餘家。五年十二月，北流民舍失火，延燒縣署，案牘皆盡。六年正月十六日夜，蒼梧火，延燒民居一百七十餘間；高州城東火。十月，昆山火，焚朝陽門譙樓。七年九月，蒼梧戎墟火。九年正月，荊州大火。十年五月初三日，阜陽西城火，延燒民舍四千六百十一間。十一年七月初七日，玉屏聞空中有呼救火聲，越半月，鼓樓街災，燒民居數百家。十三年冬，婺源城隍廟災。

乾隆元年四月，通州北郭火，延燒百餘家。十一月，玉屏南門火。二年二月十八日，鎮安府城火，燔數百家。三月乙丑，同官明倫堂大火。五月，沁州大街火。九月，北流典史署火，延燒民舍。三年十月初七日，潮陽南門火。四年正月十七日，瑞安大火，燔百餘家。四月十八日，鎮安城內火，延燒八十餘家。五年二月，嵊縣火，延燒二百餘家。六年正月初六日，梧州府南門外火，延燒民房三百餘家。七年二月十四夜，饒平縣城火，延燒大樓房三十餘間，小屋無數。八年十一月，饒平縣又火。十年二月庚午，泰安縣署火，延燒百餘家。十一年六月，海豐龍津橋火，延燒蓬鋪四十餘間。十二年八月，化州南街火。九月，豐順縣城火。十一月初十日，崖州東街火，延燒七十餘家，傷二人。十五年四月，泰安火。十七年正月朔，漢陽糧船火，焚數十艘。四月，桐鄉南柵大火，毀市廛三百餘家。五月二十二日，保昌孝悌街火，延燒三十餘家。十八年七月，陸川大火，毀民居。十月，梧州府城外大火，傷二十餘人。十九年八月，蒼梧府城外又火。二十年三月，高州府城火，五月又火。二十二年十月，宜昌東湖火，燔民居無數。二十三年三月初一日，重慶太平門外大火。四月，獨山州大火。二十四年十二月初八日，惠來縣署火。二十五年八月二十八日，朝天千斯門內大火。二十七年十月，石門玉溪鎮火，延燒百餘家。二十八年十二月初五日，慶元火，延燒五十餘家。二十九年五月，沂水縣城南綢市街火，延燒數百家。十月，婺源西關外居民失火，延燒數百家。三十年十月，梧州府城外火。三十一年十一月，蒼梧戎墟大火三次，共燒民房六百餘家。三十三年正月二十八日，梧州府城外火，延燒三百餘家。三十八年七月，金華府署火。四十二年十二月，青田城大火。四十四年十一月初四日，桐鄉大火，燔市廛四十餘家。四十六年夏，陸川城南失火，延燒縣署。四十七年六月，寧波府城火，毀鼓樓。四十八年五月庚子，慶元火，延燒百餘家。四十九年四月朔，成都大火，延燒官署民舍殆盡。五十年夏，潛江城外火。五十二年三月，江陵城隍廟火。五十五年三月，義烏縣署火。五十六年十二月，南昌火，延燒千餘家。

嘉慶三年二月丙子，京師乾清宮火。九年七月初三日，定海城中大火，延燒二百餘家。十三年五月十二夜，濟南府西門大火，延燒四百餘家。十六年三月二十九日，石門城西火。十七年春，齊東火，燒死數百人。十八年三月，貴陽城大火。二十年四月，尚山火。十二月二十日，蘭州西門火藥局焚軒轅城樓民舍，死者數十人。二十二年八月，黃陽火，燒民舍一百餘家。二十四年閏四月，青田火，延燒二百餘家。五月，青浦城火，延燒七十餘家。

道光二年六月十一日，大埔南門外火，延燒兩晝夜。九年七月十三日，江山江郎山火，延燒兩晝夜。十年八月，鉛山石塘火，延燒五百餘家；次年又火。十六年十二月十九日，雲和火，毀民舍八十餘家。十九年正月初二日，貴陽府道德橋火，延及貢院頭門。三月二十日，貴陽府學大成殿災；江陵沙市大火，燔數百家。四月，定海道頭港營船火。二十二年十月初三日，麗水火，燔一百四十七家。二十五年冬，黃巖蒼頭街火。二十六年五月，貴陽火，燒民房八百餘家。二十九年十二月初三日，太平城隍廟火災。

咸豐元年十月，太平火，燔百餘家。二年八月，通州西庫火。十月，武昌縣署火。十一月，漢陽火。六年十一月，枝江火，燔市廛八百餘家。七年五月，皋蘭西關火，延燒市廛二百餘間。八年秋，武昌縣左市火。十年二月，青浦火，麗水火。

同治元年冬，黃山石路橋大火。三年十月，黃巖火。五年十一月，漢口火；餘干瑞洪鎮火，延燒四百餘家。六年三月，江夏火藥局災，斃者以千計。五月二十五日，漢陽鮑家巷火，燔船隻，傷人口甚★。七年十月，太平縣城火，燔四百餘家。九年冬，黃巖火。十一年四月，烏程火，延燒十餘里。十三年五月，武昌縣小西門火。

光緒二年七月壬午，青浦城火，延燒三十餘家；九月庚寅又火，東碼頭上下岸俱■。六年十一月，武昌縣北市火。二十八年二月，皋蘭南街大火。二十九年十月，西寧火。三十一年七月，西寧大街火；十一月，孔子文廟災。

宣統元年正月初四日，皋蘭縣災，延燒官舍六十餘間。二月二十六日，蘭州省城院門南街大火，延燒房屋二百零九間。

順治十年二月，曹縣夜間火光遍野。五月，渭南四野火災，見持炬人三尺許，★繞火際，次日焚處拾一折簡，字數行，如人書，其語曰：「土地不寧，天降兇神三位，一收牛，一收馬，一收人。」十四年十月二十七日，清豐空中起火，燒民房數百間。

康熙十二年三月，縉雲曉見黧面人從空中放火，捕之不見。五月，寧波仙鎮廟井中有火光上騰。十四年八月十五日，海豐火光遍野。二十五年二月，兩廣總督衙門兩旗竿忽白晝飛火，焚其右，焦灼過半。三十一年秋，南樂空中有火，著鐵皆明，自申至亥乃止。五十年二月丙寅，東平烈風中有火光。

乾隆十七年四月二十九日，岐山有火光，自西而東。七月，芮城有火光如電。二十年十一月，彭澤江心洲有穴出火，投葦輒燃，久而不息。二十二年二月二日，高平有火球大如斗，其色黃紅綠相間，就地行走，不知所終。二十七年九月，臨縣空中有火光大如斗，墜城南隅。三十三年三月，即墨日夕有火球經天。五十年冬，棗陽有火球如斗，飛半里外。

嘉慶九年二月十二日，滕縣城東石溝見火球飛落。十二年四月，黃安有火大如球，自東而西，落於泮池。十六年夏，撫寧夜遍地起火。

道光三年三月，蘄州、清江水中出火。二十年五月，均州夜見火光。二十二年十一月，鄖西地中出火。二十四年七月，光化遍地綠火。二十六年正月，平鄉火光遍野。

咸豐元年八月二十八日，隨州有天火自西南流東北，其光觸地，有聲如鼓。三年正月，通州有火如星如燐，以千百計，自西南趨東北，凡四五夜始熄。十年冬，肥城既昏，有火從地中起，如燐而火，色赤而青，作二流光，遍地皆燃。

同治二年九月，曲陽有火球自西南飛向東北，或散四方，或聚為一，其象無常。四年，通渭、泰安火光西現如隕星。

光緒元年正月十四日，灤州五聖祠突有火光，俄而火起高矗雲霄，祠竟無恙。五年冬，玉田見火球飛向東北，其聲如雷。二十二年四月戊子，南樂有火光徑尺，明如月，自西南往東北，尾長丈許，忽炸為火星四散。二十三年五月戊午夕，南樂有火光，圓可徑尺，飛向西南。二十五年十一月乙未夜，南樂有火光流空中，其明如月。二十六年七月壬戌夜，南樂有火光流空中。

順治三年六月初四日，鎮洋新安鎮李明家地出血。初五日，俞二家地出血尤甚。五年夏，嘉定見赤氣■東方。七年冬，鶴王鎮鄉民見血從地湧出。九年正月，東昌有赤光，聲如水鴨，往東南而沒。十六年，永年南關外地中湧血，嘶嘶有聲。

康熙十四年四月，萊陽地湧血丈餘，氣腥，久不敢近。五十九年七月十六日，榮成、萊陽有赤氣自東而起，★如匹練，■向西北去，有聲如雷。

雍正七年十二月二十八日夜分，福山見紅光滿野。

乾隆三十五年七月二十八日，肥城有赤光自北方起，夜半漸退；長山西北見赤氣彌天，中有白氣如縷間之，四更後始散。二十九日夜，榮成夜見紅光燭天；東光有氣如火，橫蔽西北，■數十丈，中含紅光，森如劍戟上射。

嘉慶九年正月，歷城天雨血。

道光十一年冬，太平雨血，著人衣皆赤。十七年六月二十八日，嵊縣有赤光如球，高數丈，三日乃滅。二十八年正月，松滋天雨血，以★盛之，作桃花色。

咸豐三年正月十四日，西鄉雨血如注。五年八月，曹縣東方有赤氣如旗桿形。六年七月，武進地出血。

同治五年秋，崇陽雨血。七年正月二十日，光化雨血。

光緒二年二月初四日，曹縣見紅光自天降於八里灣水中。七年四月，襄陽雨血。


\end{pinyinscope}