\article{志十九}

\begin{pinyinscope}
災異五

洪範曰：「土爰稼■。」不成則為咎徵。凡恆風霾、晦冥、花妖、蟲孽、牛禍、地震、山頹、雨毛、地生毛、年饑、黃眚、黃祥皆屬之於土。

順治二年七月，湖州大風拔木。三年二月，孝感大風拔木。五年六月，無為州大風，壞屋拔木。八月，海豐颶風，毀廬舍無算。六年正月，潞安飆風大作。五月，五河狂風晝夜不息，大木盡拔。八月，惠來颶風大作，四晝夜不息，毀官署民舍。七年二月，阜陽、襄陽、漳南大風，拔木覆屋。九年五月，東陽大風拔木。十年八月，澄海颶風大作，舟吹陸地，屋飛空中，官署民房盡毀，壓斃男婦不計其數，從來颶風未有如此甚者。十一年二月，太湖大風，毀城內牌坊。六月，全椒颶風大作，屋瓦皆飛。十二年六月，石門大風拔木。十三年五月，章丘大風拔木。十四年三月，平樂颶風大作，飛石拔木，民房多傾頹。六月，石門大風毀民居。十六年正月二十八日，嘉應州大風拔木。十七年五月，慶元颶風拔木。

康熙元年八月初三日，寧海颶風三晝夜，宜興大風雨拔木。二年，遂溪颶風拔木。三年四月，臨城大風傷人。七月，清河颶風壞廬舍無算；慈谿大風雨，大木盡拔。八月，嘉興颶風大作，拔木飛瓦。四年二月，江陰大風拔木。五月，東陽大風雷雨★至，拔木壞屋。七月，嘉應州大風拔木。八月，長樂大風拔木。五年五月，海陽颶風拔木。八月，澄海颶風傷稼。六年四月，信宜大風，墻垣皆頹。七年四月，東陽大風雨，壓倒民居七所，拔木無算。六月，太平大風拔木。七月，瑞安大風，毀城垣廬舍。八年四月，大冶大風拔木。六月，海寧大風拔木。九年春，崇陽大風拔木。五月，全椒大風拔木。六月，安縣大風拔木，三晝夜乃息。七月，武定大風拔木。

十年正月，平遠大風拔木。十一年七月，榆社大風殺稼；瓊州颶風大作，官署民房悉圮無存，毀城垣十五丈。九月，吳川颶風，壞城垣廬舍。十二年正月，海陽颶風，拔木壞屋。八月十六日，澄海颶風大作。十三年二月，桐廬大風拔木。十四年二月，武強大風殺稼。三月，玉田大風，揚沙拔木。六月，新城大風拔木。十五年四月至六月，澄海颶風屢作，壞屋拔木。十六年四月，宜城大風拔木。六月，東陽大風，屋瓦皆飛。十七年六月，武強大風拔木。十八年六月，惠州大風，壞文星塔頂。十九年秋，瓊州大風拔木。

二十一年三月，望江大風拔木。七月，信宜大風拔木。二十二年二月初五日，單縣大風，揚塵蔽天，■忽變幻五色。二十三年正月，清河大風拔木。二十四年三月，文登大風拔木。二十五年四月，漢中、定遠大風拔木。五月，西充、南充大風拔木。六月，岳陽大風拔木。二十六年三月，太湖大風拔木。六月，平樂、蒼梧大風拔木壞屋。七月，蘇州、昆山、武進大風傷禾。二十七年五月，昌樂、壽光大風拔木。六月，沁水大風拔木。二十八年五月，恩縣異風，損壞城樓，吹倒石坊。二十九年四月，鄖陽大風拔木。五月二十六日夜，六安狂風暴起，屋瓦皆飛，大木盡拔。八月，黃巖大風拔木。

三十年三月，寧陽大風拔木。四月，江浦大風，屋瓦皆飛。三十一年正月，蓬萊大風，拔木毀屋。二月，沛縣大風，拔木毀屋。五月，東昌、丘縣大風拔木。六月，高密大風拔木。三十二年六月，營山大風拔木，風過，草木如焚。三十三年十月十六日，鄒平怪風，吹倒城★六座。三十四年秋，長寧大風拔木。三十五年七月二十二日，青浦、澤州大風拔木。二十三日，桐鄉、石門、嘉興、湖州颶風大作，民居傾覆，壓傷人畜甚多。八月十一日，海州大風雨，民舍盡傾。三十七年四月，濟南大風拔木。七月，蘇州大風拔木。三十八年春，青州大風拔木。六月，南樂大風拔木。

四十一年八月，開平颶風，拔木倒墻。十月乙酉，東明大風拔木。四十二年五月，枝江大風拔木。六月，潮陽颶風傷稼。四十四年四月，崇陽大風拔木。五月，歷城、霑化、丘縣大風拔木。四十五年六月二十夜，什邡大風自東北來，飛瓦拔木。四十六年三月，鄒平、長山大風拔木。四十七年五月，惠民颶風大作，毀民舍。七月，臺州大風拔木。四十八年四月，太原大風毀牌坊。八月，定海大風雨，孔子廟及御書樓皆圮。四十九年三月，中★大風拔木。

五十年三月，祁州大風毀南城樓。五月，安丘、諸城大風拔木。五十一年四月，香山颶風拔木。八月，寨城、富川大風拔木。九月，北流大風拔木。五十二年三月，全州大風雨雹，屋瓦皆飛，大木盡拔。六月，潮陽大風壞北橋。五十三年五月，固安大風拔木。六月，順義大風，樹木盡拔。五十四年六月初一日，潮陽颶風拔木。五十五年閏三月朔，解州大風拔木。四月辛亥，靜寧州大風拔木。五十六年七月十九日，掖縣暴風雨一晝夜，大木盡拔。五十七年五月，澄海颶風拔木。六月，湯溪大風，拔巨木，壞廬舍。七月，日照、黃縣大風雨一晝夜，大木盡拔。五十八年五月，乾州大風拔木。六月，寶坻大風拔木。八月十九日夜，揭陽颶風大作，風中如燐火，樹木皆枯；澄海颶風大作，民房傾覆，壓倒男婦無算。五十九年正月，陽春颶風傷稼。六十年八月，澄海颶風大作，如燐火，毀城垣。六十一年四月，甘泉大風拔木。五月，慶雲大風拔木。十二月，欽州大風雨，吹塌城垣二十餘丈。

雍正元年四月，平鄉大風拔木。六月，岑溪大風拔木。冬，武寧大風拔木。二年二月，陽信、霑化大風，風中帶火。四年五月，高淳、當塗大風拔木。六月，濰縣大風雨，壞民舍十二家。五年七月，鎮海颶風大作，毀縣署大堂。九年二月，連州大風雨，拔木壞屋。六月，陽信大風拔木。十年七月，南匯大風拔木。八月，海陽大風拔木。十月，泰州大風拔木。十一年八月，沂州大風四晝夜。十二年七月，泰州大風，拔木壞屋。十三年八月，高淳大風三晝夜。

乾隆元年五月，翼城大風拔木。二年八月十五日，平陽大風。三年七月，鍾祥大風拔木。五年三月，通州大風拔木。六月，掖縣大風拔木。六年四月，平定、樂平、孟縣大風拔木。八年五月，光化大風拔木。十年三月，棲霞大風拔木。十一年七月十五日，高郵大風拔木。十二年七月，昆山、鹽城、清河、福山、棲霞、文登大風，拔木覆屋。十三年三月，鶴慶大風拔木。四月，清河大風雨，民舍傾圮無算。五月，泰州、通州大風拔木。十四年四月，池州大風拔木。六月，高邑大風拔木。十五年三月，武昌暴風起江中，覆舟無數。六月，武寧大風拔木。十六年七月，鶴慶大風。十七年五月十一日，長子縣王婆村大風雷，田禾如爇，屋瓦車輪有飛至數里外者。十八年六月，潮陽大風拔木。七月，雞澤大風拔木。十九年七月，陵川大風害稼。二十年三月，蘄州大風，壞民舍二百餘間，壓斃十餘人。五月，高平大風拔木。七月，昌樂大風拔木。二十二年六月，吳川颶風，拔木壞屋。七月，孟縣、樂平大風傷稼。二十三年六月二十九日，即墨大風，一夜，大木盡拔。二十四年八月，平定大風害稼。二十六年三月，潛山大風，拔木壞屋。二十七年三月十八日，潯州颶風毀城樓。七月，嘉善大風，拔木壞屋。二十八年二月，歙縣大風，拔木覆屋，壓斃人畜甚多。三十年三月，臨邑大風拔木。三十一年七月，黃縣大風拔木。三十二年三月，文登、榮成大風拔木。五月，濟寧州大風拔木。三十三年二月，安丘大風損麥。六月十八日，瓊州颶風大作，毀官署民房無算。三十四年五月，東平大風拔木。秋，嘉善大風，禾盡偃。三十五年六月，祁縣大風拔木。三十六年二月，文登、榮成大風拔木。三十七年八月十七日，慶雲夜起異風，拔木無算。三十八年秋，永年、薊州大風雨拔木，熟禾盡偃。三十九年二月，黃縣、文登、榮成大風連日，麥苗盡損。七月，滎陽大風拔木。四十一年，安丘大風蔽日，風內有火光。四十二年四月，山陽大風拔木。四十三年二月，光化大風拔木。四十四年五月，南宮烈風雷雨，樹木多拔。四十六年六月，金華、嘉善大風拔木。四十七年六月，新城大風拔木。四十八年二月，文登、榮成大風拔木。六月二十四日，吳川颶風大作，壞官署民房及城垣。四十九年二月，平陰大風拔木。五十年二月，永昌大風拔木。五十一年正月，文登、榮成大風拔木。五十七年七月壬戌，蘇州大風毀民舍。五十九年七月，桐鄉大風雨竟夜，拔去大成殿前柏二株；湖州、嘉善大風，拔木壞屋。六十年六月，石門大風拔木。

嘉慶元年八月朔，瑞安大風，傾覆民舍，壓斃男婦九十一人。二年六月，武進大風拔木。三年四月，宜城大風拔木。四年七月，文登大風拔木。五年四月，黃縣大風，拔木壞屋。六年二月初五日，滕縣大風，色黃，既而如墨。八年二月，黃縣大風，拔木壞屋。九年二月，文登大風損麥。十年六月，慶雲大風拔木。十二年二月十七日，肥城暴風，天色忽紅忽黑，一夜方止。八月，邢臺大風拔木。十六年六月十二日，靜海大風拔木，摧折運糧船桅無算。十七年二月，麗水大風拔木。二十二年六月，棗陽大風拔木。二十三年四月，臨榆大風拔木。六月，永嘉大風拔木。二十四年七月初八日，平谷有怪風兼雨自南來，房舍皆摧折，禾盡偃，其平如掃。二十五年七月，樂清大風拔木。

道光二年六月，金華大風壞屋。七月，蘄州大風，拔木壞民舍。四年十一月十二日，泰州大風拔木，兩晝夜不止。五年六月，羅田大風拔木。六年二月二十六日，黃縣大風拔木。五月，肅州烈風拔木。七月，黃巖大風，拔木折屋。八年五月二十六日，黃縣大風拔木，屋瓦皆飛。十二年夏，公安大風三晝夜，拔樹無算。十四年四月，臨朐大風傷禾。六月，黃巖大風拔木，民居多壞。十五年七月，蓬萊、黃縣、棲霞、招遠大風三日，大木盡拔。八月，曲陽大風害稼。十六年六月二十九日，灤州怪風，毀南城樓。十七年八月，昌平大風拔木。二十年六月十九日，滕縣大風自西北來，拔大木數百株。二十二年八月，潛江狂風大作，飛石拔木，壞民居無算。二十三年七月，寧海暴風傷禾。二十六年六月，青浦大風拔木。二十七年三月朔，蓬萊大風拔木。六月，日照大風拔木。二十八年六月壬戌，通州颶風大作，毀屋。七月十四日，永嘉大風兼雨連旬，毀孔子廟及縣署。十八日，縉雲大風拔木。十月，武昌大風起江中，覆舟，人多溺死。三十年春，灤州大風傷稼。

咸豐二年五月初五日，肅州大風，拔木千餘株。六月，霑化大風拔木。三年三月初三日，宜昌大風拔木，民舍折損無算，牛馬有吹去失所在者。五月，隨州大風拔木。七月，蓬萊、黃縣大風拔木。七年四月，清苑、望都大風拔木。六月，寧津大風傷禾稼。八年四月，華縣大風拔木。十年二月，昌平怪風傷人。六月，房縣大風拔木。十一年四月，西寧大風拔木。七月，襄陽大風拔木。

同治元年二月初七日，宜都大風拔木。三月戊申，惠民大風拔木。二年二月，枝江大風，覆舟無算。五月，寧津狂風拔木。三年五月，房縣大風拔木。六月，嘉興、桐鄉大風拔木。四年正月，宜城大風，覆屋拔木。六年五月，高淳大風拔木。七月，菏澤、曹縣大風拔木。九年三月，嘉興府大風毀屋。四月，柏鄉大風毀屋。十年三月，湖州狂風驟雨，拔木覆舟。十一年六月二十七日夜，日照大風雨，偃禾拔木。秋，唐山大風，拔木損禾。十二年五月初六日，固原大風，壞城中回回寺。十三年五月，安陸大風拔木，府學墻頹。

光緒元年六月，皋蘭、均州大風拔木。七月，日照、臨朐大風傷稼。二年六月，黃巖大風拔木。三年八月，菏澤大風拔木。四年四月，臨江大風，覆舟無算。五年五月，蘄州大風拔木。六月十四日，寧海、文登、海陽、榮成大風，拔木壞屋。二十四日，萊陽怪風突起，屋瓦皆飛，民房被揭去樑棟椽柱，不知所之，拔大樹無算。七年七月，永嘉大風拔木。八年三月，孝義大風拔木。九年三月初八日，安陸大風拔木。十一年五月，光化大風拔木。十二年六月，涇州大風拔木。十五年六月十三日，灤州大風，拔木壞屋。十六年八月十五日，固原大風拔木。二十二年五月，南樂大風拔木。二十三年八月，靖遠大風拔木。二十七年六月，金縣大風拔木。二十八年四月初四日，曲陽大風拔木。二十九年六月十七日，洮州大風拔木。三十年七月二十二日，東樂大風拔木。

順治元年七月，平原狂風晝晦。二年十月，全椒晝晦。五年九月，漢陽大風晝晦。六年四月，莊浪風霾殺禾。九月，府谷風霾晝晦。七年十月，東明晝晦。十二年春，樂亭風霾晝晦。十三年七月，高邑大風霾晝晦。八月，邢臺風霾。十四年二月，陽城黃霾蔽天，屋瓦皆飛。十六年四月朔，萬州晝晦。

康熙元年正月朔，長興晝晦。九月，昌黎風霾。二年正月，蘄州晝晦。四年正月朔，蕭縣晝晦。四月辛亥，臨邑晝晦。七年二月，咸寧晝晦。十二年七月，樂亭風霾。十三年二月，咸陽大風霾十餘日。三月，朝城晝晦。十四年三月二十六日，冀州起異風，自巳至戌，黃霾蔽天，屋瓦皆飛；懷安、西寧大風霾晝晦；玉田大風，揚沙拔木，陰霾竟日。十五年五月，貴州晝晦如夜。十六年春，清河風霾四十餘日。二十三年四月朔，朝城晝晦。七月望，壁山晝晦。二十四年正月二十三日，文安大風霾，晝晦如夜；武邑黑風晝晦。二十五年二月二十七日，鄆城黑風晝晦。二十七年四月朔，西寧、龍門、延安、文縣同日晝晦。二十九年三月十九日，廣宗風霾，紅、黃、黑、白互變。四月初五日，西寧晝晦。三十年三月初四日，寧陽大風晝晦。三十一年正月朔，廣宗晝晦，青州、沛縣、丘縣大風晝晦。二月朔，丘縣大風赤霾晝晦，廣宗晝晦。三十二年二月十七日，丘縣大風霾，空中望之如火。十八日，桐鄉大風霾。十九日，湖州大風霾。三十三年四月朔，保安州晝晦。三十四年四月，肅州晝晦。三十五年正月，靜樂晝晦。二月十八日，定陶黑風，觸器有光，行人不辨咫尺。三十六年三月朔，靖遠晝晦。三十七年四月，龍門晝晦。四十二年五月二十二日，鞏縣大風晝晦。四十四年五月十八日，利津、陽信晝晦。四十五年正月十二，商河狂風晝晦。四十七年六月二十五日，涼州晝晦如夜。四十八年六月，東昌大風霾蔽天。四十九年三月初七日，中★晝晦者四日。六月初二日，什邡晝晦。五十年五月壬子，諸城晝晦。五十一年二月癸亥，東平、東阿大風，色紅黑，自申至亥方止；陽穀黑風晝晦；郯城、莘縣大風霾。三月十六日，鉅鹿風霾如火，晝晦如夜。六月十日，恩縣赤霾蔽天，咫尺不辨人物。十一月二十一日，宿州晝晦。五十三年二月二十一日，井陘風霾蔽天，晝晦。五十五年五月，壽光、臨朐大風晝晦。五十七年五月二十二日，新樂大風晝晦。五十九年五月二十六日，青城大風晝晦。六月，太平大風霾。六十年夏，丘縣大風霾連日。六十一年七月，元氏、沁州大風霾。

雍正元年三月，青州風霾。四月初七日，獻縣風霾晝晦；恩縣夜起大風，飛石拔木，有頃黑霾如墨，良久復變為紅霾，乍明乍暗，逮曉方息；泰安大風霾晝晦。十一日，高密、高苑大風霾晝晦。十七日，邢臺、元氏大風霾拔木。八月初八日，掖縣大風霾晝晦。二年二月初六日，元氏大風霾。八年正月十一日，高苑大風霾晝晦。

乾隆二年二月初五日，濟寧、鉅野風霾晝晦。三年正月十四日，武寧晝晦。五年五月，高郵大風霾。八年三月，贛州晝晦。十年三月，蒲臺大風晝晦。十七年四月十八日，祁州、新樂風霾損禾。十九年三月朔，慶陽晝晦。二十四年秋，芮城大風霾。二十五年二月初十日，宜昌晝晦。五月朔，昌樂晝晦。二十九年五月二十八日，南陵晝晦。三十二年二月初二日，範縣晝晦。二十四日，南宮大風晝晦。三十三年二月，潞安大風晝晦。三十六年二月朔，太原大風晝晦。初二日，高邑大風霾晝晦。三十八年二月初八日，滕縣大風霾五色，晝晦。三十九年春，南宮多風霾。四十九年二月初二日，菏澤風霾晝晦。五十年二月二十五日，臨清晝晦。四月十八日，南宮、棗強大風霾晝晦。

嘉慶元年三月二十六日，宜城晝晦。二年四月十四日，灤州大風霾晝晦。三年二月二十九日，灤州、昌黎晝晦。十一年十一月，滕縣大風五色，晝晦。十二年二月，武強大風霾，色黃，復黑赤。三月十二日，東光大風霾。十五年正月十七日，臨邑、章丘、新城風霾晝晦。二十七日，滕縣晝晦；南樂大風霾，平地積沙二寸許。二十三年四月，清苑、定州、武強、無極、唐山、臨榆大風霾晝晦。二十四年四月朔酉刻，京師晝晦。

道光三年六月朔，棗陽晝晦。四年六月癸巳，沂水晝晦。六年二月二十二日，武強大風霾，晝晦如夜。二十四日，南宮大風霾晝晦凡三日，濟南風霾晝晦。十年三月二十八日，中★晝晦。十一年七月十八日，曹縣晝晦。十四年五月十二日，即墨大風霾。十六年正月朔，樂亭風霾。十七年二月甲子，灤州晝晦。十九年三月初六日，元氏大風霾。二十年六月，撫寧晝晦。二十二年六月朔，太平、黃巖、湖州晝晦。二十九年，雲夢自正月至五月晝晦凡五閱月。三十年正月，嵊縣風霾十餘日。

咸豐元年五月丙午，灤州大風晝晦。二年二月，蓬萊大風晝晦。三年三月十四日，靈州晝晦，翼日始明。五年四月，灤州狂風晝晦。六年四月，南樂晝晦。七年四月初二日，景寧大風晝晦。十一年四月初四日，曹縣紅霾晝晦。

同治元年二月二十六日，霑化風霾日曀。三月初三日，武強風霾晝晦。二年二月，崇陽大風晝晦。三年六月，菏澤大風晝晦。四年正月十四日，棗陽晝晦。五年正月二十八日，霑化大風霾。九年正月二十五日，霑化大風霾日曀。十一年七月，灤州大風霾。十三年四月，曹縣大風晝晦。

光緒三年八月十五日，菏澤、曹縣大風晝晦。十年五月十三日，興山晝晦。二十年二月二十七日，甘州大風晝晦。二十八年四月初四日，曲陽大風晝晦。三十一年，邢臺晝晦。

順治四年九月，新安桃李華。五年秋，太谷桃李華。六年冬，德平桃李華。七年九月，階州桃再華。十月，銅陵桃李華。十一年九月，廣平桃李華。十三年冬，湖州桃李華。十五年十月，寧鄉桃李華。十七年冬，唐山牡丹華。

康熙二年十月，通州桃李華。四年十二月，德清吉祥寺牡丹開數莖。六年冬，寧津桃李華。七年秋，肥鄉桃李華。八年十一月，西充桃李華。十年八月，唐山海棠華，高邑丁香華。十一年九月，湖州桃李華。十七年十月，陽高桃李華。二十六年八月，新城桃李海棠華。三十年冬，潛江桃李華。三十六年七月，孟縣、平定桃李華。三十八年三月，石阡府學宮桂再華。四十三年冬，曲沃桃杏華。四十六年十月，瓊州海棠再華。五十四年冬，蒲臺李華。五十六年十月，寧津牡丹華。六十年冬，揭陽桃李華。

雍正三年冬，順德桃李華。八年冬，通州桃李華。九年冬，高淳桃李華。十年八月，通州桃李華。十三年七月，清河李再華。

乾隆三年秋，曲沃桃李華。七年冬至日，崇明牡丹開。九年冬，桐鄉桃李華。十年八月，寧津桃李華。十三年五月，玉屏梅花盛開。十四年八月，鎮海杏再華。十六年九月，分宜高林寺牡丹開。十八年九月，新安縣署牡丹開花一★，十月又開十★，歷月不萎。九月，太原桃李華。二十年春，普安州桂花盛開。二十四年九月，潞安桃李華。三十年九月，高邑桃李華。三十三年九月，和順桃李華。四十三年九月，新城桃李華。冬，石門桃李華。四十六年九月，臨邑桃李華。四十九年十月，桐鄉鳳鳴寺牡丹開二花，單瓣紫色。十一月，金華桃李華。五十年秋，通州杏再華。六十年十二月，樂清桃李華。

嘉慶四年九月，邢臺桃李華。六年八月，陸川桃李華。

道光三年九月，興國桃花盛開。九年十月，宜城桃李華。十七年冬，望都、清苑桃杏華。二十二年十月，崇陽桃李華。二十四年九月，滕縣桃李華。二十五年十月，鍾祥桃再華。二十九年秋，餘姚桃花盛開。三十年九月，竹山桃李牡丹華。

咸豐元年秋，貴溪桃李華。十月，鄖縣桃李華。四年冬，松滋桃李華。五年十一月，武昌桃李華。九年秋，崇陽桃再華。十月，宜昌桃李華。十年九月，嘉興桃李華。十一月，麻城桃再華。

同治元年十月，襄陽桃李華。二年冬，通州桃李華。四年冬，房縣桃李華。八年冬，黃安桃再華。十二年九月，惠民桃李華。

光緒元年十一月，莊浪桃杏華。四年冬，武昌、光化桃李華。五年冬至時，高淳★花齊放，宛如春色。六年七月，歸州桃李華。九月，蒼溪桃再華。九年冬，興山桃李華。十二年九月，南樂杏再華。二十四年十月，南樂桃李華。三十二年秋，靖遠桃李華。三十四年八月，固原桃李華。

順治十七年八月，玉屏黑蟲蔽山，草木皆盡。

康熙十年秋，潮州蟲生五色，大如指，長三寸，食稼。十一年七月，杭州雨蟲，食穗。十二年七月，萬載蟲食禾。十三年三月，寧都屋上有生黑蟲者，★人甚痛。十七年七月，崇明出兩頭蟲，首尾皆喙，嚙草如刈。十九年六月，婺源青蟲害稼。二十年二月，鄖陽蟲災。二十一年五月，金華蟲災。二十二年四月，恩施蟲災。二十三年五月，渠縣有蟲數萬斛，似蝗，黑色，頭銳，有翅，嗅之甚臭。二十七年七月，蘇州、青浦蟲災。二十九年四月，沁水白黑蟲食禾，結繭。三十年三月，萬載青蟲食禾。三十六年，遵化州生蟲，似槐蟲而黑，食稼幾盡。三十九年，貴縣生蟲，食豆。四十二年，昭化有蟲如蠶，食禾。四十五年二月，房縣蟲食禾。夏，霑化有蟲似螳螂而金色，識者曰，此蒼諸也，見則歲兇。四十九年五月，井陘五色蟲生。五十六年，鶴慶蟲食禾。五十七年夏，新樂生蟲，青色，傷禾。

雍正二年七月，鎮海麥莖生蟲，頭紅身黑，狀如蠶。十年秋，清河禾生蟲，形似蛆，有毛，紅色。

乾隆十七年八月，仁和蟲食稼。二十年春，臨安蟲災。二十一年六月，景寧有白蟲無數自南來。二十三年秋，海寧雨蠶。二十四年八月，武邑有蟲食禾根。三十年十月，嘉興蟲災。三十八年春，青浦河水生蟲，色紅，狀如蜈蚣，長三四寸，昏暮始見。六十年正月，平度蟲災。

嘉慶九年夏，洛川蟲傷禾。

道光五年七月，滕縣生五色蟲，食禾殆盡。

咸豐元年六月，崇陽蟲災。九年五月，蘇州禾田中出蟲，名曰稻★。

同治四年秋，秀水有青蟲如蠶，喙黑，卷葉作網。十三年九月，嘉興田禾生蟲，食根，似黑蟻，蜂腰，六足，有須。

光緒二年八月，寧津蟲傷稼。十四年春，泰安蟲災。

順治元年二月，萊陽民家牛產犢，一體二首。二年二月，交城民家牛產一犢，遍體鱗甲。十年，文縣民家牛產兩麟。十六年，定州民家牛產麟。

康熙五年，南昌民家牛產麟。十三年七月，巫山民家牛產一犢，三目四耳，舌端有鈌，胸列四蹄，脊後分為二身，各二蹄一尾。十五年，池州民家牛產犢，二首八足。十七年六月，鎮洋民家牛產犢，兩頭。二十八年九月，餘姚北鄉民家牛產麟，狼項、馬足、★身，遍體鱗甲，金紫相錯。三十八年，景寧民家牛產麟。

雍正七年，鎮海民家牛生一犢，遍體鱗紋，色青黑，頷下有髯，項皆細鱗。十一年五月，鹽亭民家牛產一麟，高二尺五寸，肉角一，長寸許，目如水晶，鱗甲遍體，兩脊傍至尾各有肉粒如豆，黃金色，★身，八足，牛蹄，產時風雨交至，金光滿院，射草木皆黃。十三年二月，綿州民家牛產一犢，首形如龍，身有鱗紋，無毛，落地而殤。

乾隆四年，盛京民家牛產麟。五年，壽州民家牛產麟，一室火光，★以為怪，格殺之，剝皮，見周身鱗甲，頭角猶隱ю也；荊州民家牛產麟，遍體鱗甲。二十二年，崇明見三足牛，前一後二。

嘉慶元年，遂安民家牛產麟。二年，平度州民家牛產麟。五年，白河縣民家牛產一犢，兩首雙項，剖腹視之，心赤有二。

道光十二年，永嘉民家牛產犢，兩首。

咸豐二年，潛江民家牛產犢，兩首。七年，黃巖民家牛產犢，四首。

同治九年，莘縣民家牛產犢，兩首。

光緒十九年，太平民家牛產麟。七年，京山民家牛產犢，三足，前二後一，識之者謂之豲。三十四年，皋蘭民家牛產犢，兩首。

順治元年九月，翼城地震。冬，石首地震。二十二年，祁縣地震三次。三年十月十日，石埭地震。四年四月，全椒地震。五年三月甲辰，涇陽、三原、臨潼、鳳翔地震；戊辰又地震。四月二十四日，榆社地震。八月，潞安地震有聲。六年正月，南樂地震。二月初六日，陸川地震。四月，高平、陽城地震。七年八月初十日，高淳地震。八年正月丁卯，蘇州、昆山地震。六月，高平地震。九年正月元旦，潛江、太湖地震。十五日，貴池地震，屋瓦皆飛，江波如蕩。二月十五日，池州、潁上、阜陽、五河、全椒地震。二十四日，宿松地震。二十六日，銅陵地震。七月，贛榆地震。九月，霍山、六安地震。十年正月，廬江地震。六月乙卯，鎮洋地震。七月，海豐地震。九月，樂陵地震。十月二十一日，貴池地震；二十四日復震。十一月二十三日，五河地震。十一年正月朔，潛山、望江、石樓、貴池、銅陵、舒城、廬江地震。五月，廬江又震。四月初六日，蕭山地震。五月初八日，寶雞、定遠、沔縣地震，壞屋壓人。六月，興安、安康、白河、紫陽、洵陽、蘭州、鞏昌、慶陽等處地震，聲如雷，壞民舍，壓死人畜甚★。八月初五日，陽穀、東昌地震，次日又震。初八日辰刻，朝城地震，申刻復震。十二年正月初七日，陽湖、營山地震。二月庚申，昆山、婁縣地震。十三年三月初八日，中部地震。十四年三月朔，成都、威州、汶川地震。二十五日，西充地震，次日復震。七月，富陽地震。十五年二月二十四日，惠來地震。五月二十三日，武進地震。八月二十三日，蘇州、昆山、上海、青浦地震。十一月，安塞地震有聲。十六年正月二十八日，鎮平地震。二月初八日，揭陽地震。七月十七日，石埭、貴池地震，聲如雷。十七年八月，曹縣、兗州地震。十二月二十三日，雒南、商南地震。十八年正月，兗州地屢震。

康熙元年正月二十五日，伏羌地震。三月初四日，西寧、龍門、宣化、赤城、保安州等處地大震，人皆眩僕。六月十七日，太平地震。七月十一日，蒼梧、容縣、岑溪地震。十一月二十二日，威縣地震。二年正月二十五日，鍾祥地震，次日復震。五月二十一日，咸寧地震。六月望日，東安地震。十二月，鶴慶地震。三年三月初二日，保安州、龍門地震。初三日，懷來、灤州地震。五月，開平地震。八月十七日，萊陽地震。二十三日，安邑、解州地震。九月丙子，昆山地震。十一月二十一日，順德地震。四年二月初四日，平陰地震。三月初二日，京師地震有聲。初四日，景州地震。四月十五日，灤州、東安、昌平、順義地震二次，房垣皆傾。七月十七日，大城地震。五年二月二十二日，開平地震，次日又震。三月初八日，交河地震。七月十七日，虹縣地震，城傾數十丈，民舍悉壞。九月二十六日，揭陽地震。十二月丁未，蘇州地震。六年正月初四日，陽春地震。四月十二日，揭陽地震。六月十七日，慶雲地震。八月十四日，邢臺、內丘地震，聲如雷。九月二十三日，永年、威縣地震。七年四月，金華地震。五月癸醜子時，京師地震；初七、初九、初十、十三又震。六月十七日，上海、海鹽地震，窗廊皆鳴；湖州、紹興地震，壓斃人畜，次日又震；桐鄉、嵊縣地震，屋瓦皆落。十八日，香河、無極、南樂地震，自西北起，戛戛有聲，房屋搖動。十九日，清河、德清地震有聲，房舍皆傾。七月二十日，錢塘地震。二十五日，潛江地震。八年九月甲午寅時，京師地震有聲。九年四月初六日，安縣地震。五月初七日，揭陽地震。七月己未，吳江、震澤地震有聲。八月初七日，開建、安丘地震。十一月冬至前一日，鄒縣地震。

十年九月初九日，保安州地震。十一年三月初三日，陽曲地震。五月丙寅，沛縣、高密地震。六月二十四日，高唐地震。七月二十八日，廣平地震。八月癸亥，蘇州地震。九月丁亥，平樂地震。十二年二月十二日，廬州地震，聲如雷，屋舍傾倒。四月初四日，臨縣、高淳地震。七月二十三日，寶坻、霸州、萬全地震。九月初九日，懷安、赤城、西寧、天鎮、紹□、德陽地震。十二月，湖州地震。十三年二月初七日，保德州地震。八月三十日，隴州、懷安地震。九月初九日，府穀地震。十四年六月十二日，曹州府屬各州縣同時地震。十五年七月十五日，婺源地震。十一月初四日，蘇州地震有聲。十六年五月十四日，合浦地震。六月，階州地震，數日乃止。十七年四月初五日，蘇州、鎮洋、上海、青浦、崇明地震。初七日，海鹽地震，屋瓦傾覆。七月二十八日，京師地震。十月初五日，安平地震。十八年三月二十三日，鎮洋地震。六月朔，榮成、寧海、文登地震。二十八日，濱州、信陽、海豐、霑化地震。七月初九日，京師地震；通州、三河、平谷、香河、武清、永清、寶坻、固安地大震，聲響如奔車，如急雷，晝晦如夜，房舍傾倒，壓斃男婦無算，地裂，湧黑水甚臭。二十八日，宣化、鉅鹿、武邑、昌黎、新城、唐山、景州、沙河、寧津、東光、慶雲、無極地震。八月，萬全、保定、安肅地屢震。九月，襄垣、武鄉、徐溝地震數次，民舍盡頹。十月，潞安地震。十一月，遵化州地震有聲如雷。十九年四月二十五日，瓊州地震。十一月，廬陵地震，有聲如雷。

二十年春，永嘉、樂清地震。七月十七日，瓊州地震。八月十一日，東流地震有聲。九月，貴州地震。十月初十日，平遠州、潞城地震。十一月初三日，東流、府穀地震。二十一年十月初五日，襄垣地震。初六日，潞安地震。初十日，介休地震，民舍多傾倒。二十二年五月十五日，龍門地震。七月初五日，定襄地震，壓斃千餘人。十月初五日，保德州地震，人有壓斃者。十一月朔，瓊州地震。二十三年五月，封川地震。十月初五日，普州地震。十一月初七日，合浦地震。二十四年二月庚子，永安州、平樂地震。十二月二十四日，蓬萊、福山、文登地震，越二日又震。二十五年七月十七日，宜都、宜昌地震。十月初五日，井陘地震。二十六年九月丁亥醜時，京師地震。十月十六日，蓬萊、棲霞地震，聲如雷，月餘乃息。十二月朔，無為地震。二十七年四月，臨潼、咸陽地震。二十八年正月十八日，瓊州、陸川地震；三月初十日又震。六月朔，榮成、文登地震。二十九年二月，杭州地震。七月，臨汾、襄垣地震。九月，襄陵地震。

三十年三月十六日，慶雲地震。三十二年三月十九日，海豐地震；二十日又大震，壞民舍。三十三年二月初八日，巢縣地震。八月，雞澤地震。三十四年正月朔，瓊州、雷州、全州、柳城地震。十五日，巢縣地震。四月初六日，光化、滕縣、恩縣、丘縣、徐溝、太平、真陽、盂縣、交城地大震；臨汾、翼城、浮山、安邑、平陸震尤甚，壞廬舍十之五，壓斃萬餘人。八月，平原地震。三十五年正月二十一日，巢縣地震。三月十五日，南陵地震。四月甲午，沛縣地震。九月辛巳，京師地震。三十六年正月朔，巢縣地震；三月三日又震。三十九年三月十六日，貴州地震。十八日，黃岡地震。四月，陽江地震。

四十年三月十二日，長子地震。四十一年正月，鶴慶地震。十一月乙酉，京師地微震。十二月二十三日，瓊州地震。四十三年七月十三日，涇陽地震，壓斃人畜無數。八月二十日，東光地震。四十四年正月十三日，平遙地震。八月丁酉，京師地震。九月十六夜，慶雲地震。四十五年二月丙辰，京師地微震。四十六年七月初四日，蘇州地震。十月，興寧地震；十一月又震。四十七年正月朔，曲沃地震。五月十七日，嘉定地震。六月十二日，鳳翔地震。九月十二日，寧陜地震。十三日，永年地震。十月十一日，丘縣地震。四十八年九月初二日，保德州地震。十二日，涼州、西寧、固原、寧夏、中★地震傷人；靖遠大震，塌民舍二千餘間，城墻倒六百六十餘丈，壓斃居民甚多。四十九年三月十四日，靈臺、環縣地震。八月初三日，黃岡地震。

五十年九月十一日，景寧地震。十月十一日，平樂地震。五十一年九月十二日，慶元、江浦地震；十一月又震。二十五日，高淳、儀徵、丹陽地震。五十二年四月，棲霞地震。七月，全蜀地震。五十三年三月十四日，寧州地震。九月初八日，湖州地震。五十四年正月十四日，鎮海地震。五月二十一日，岐山地震。五十五年二月，曲沃地震。八月，枝江地震。五十六年五月二十八日，公安、石首、枝江地震。五十七年五月二十七日，翼城地震。六月初八日，海陽地震。五十八年春，泰安地震。五月十一日，盩厔、丹陽地震。六月朔，德州、陽信、霑化、廣靈地震。七月十六日，榆次、懷來地震；八月復震，民居倒壞無數；密雲、東安地震，有聲如雷。六十年六月初八日，青城地震。六十一年八月初四日，江安地震。十一月，順德地震。

雍正三年十月，環縣地震，壞廬舍。四年六月二十一日，宜昌地震。八月，平鄉地震。五年五月二十日，鍾祥地震。六年二月初五日，吳川地震。五月，橫州地震。八月，蔚州地震。七年六月十七日，德州地震。八月十三日，富川地震聲如雷。八年四月十六日，宜昌地震。八月十九日，京師、寧河、慶雲、寧津、臨榆、薊州、邢臺、萬全、容城、淶水、新安、東光、滄州同時地震。十月二十六日，上海地震。二十八日，蘇州、震澤、婁縣、青浦地震。十一月二十八日，嘉興、湖州、桐鄉地震。九年九月初二日，海陽地震；二十二日又震。十月，泰州地震。十一月初八日，海州地震。二十一日，普宣地震。十年正月初三日，西昌縣，會理州、德昌、河西、迷易三所地震。十一月，通州地震。十一年七月十八日，海陽地震，十一月，黃岡地震。十二月，宜昌地震。十二年二月，浦江地震。六月十六日，銅陵地震。十月十三日，潮陽、海陽地震。十二月初一日，清遠地震。十三年七月十七日夜，富川地震。二十日，桐鄉地震，有聲如雷。九月，慶遠府屬地震。十一月，光化地震。

乾隆元年七月朔，臨清地震。初七日，定陶地震。十五日，平原、夏津地震。十一月二十四日，黃山、福山、文登、榮成地震。二年五月初十日，宜昌地震有聲。七月二十五日，雞澤地震有聲。九月初七日，高平地震。十月二十四日，長子地震。三年十一月二十四日，芮城、襄垣、安邑、安定、綏德州、天鎮地震。二十五日，靖遠、慶陽、寧夏、平羅、中★地震如奮躍，土皆墳起，地裂數尺或盈丈，其氣甚熱，壓斃五萬餘人。四年三月二十四日，昌化地震。十一月二十四日，岐山地震。五年三月，萬全地震。八月，赤城、懷安地震。十一月二十四日，清潤地震聲如雷，是夕連震八九次，屋舍傾圮。六年十一月，正寧地震有聲。八月二十四日，昌化地震。九年正月，光化地震。十年四月初四日，浮山地震。五月初六日，高淳地震。十一年五月，增城地震有聲。六月丁丑，京師地震。十月，廣濟地震有聲。十二年三月初九日，鶴慶地震。十月壬午，同官地震。十三年五月，歷城、長山地震。十月，環縣地震。十四年正月初三日，鶴慶地震；十三日又震；二十九日復震。三月二十八日，蒼梧地震。十五年十二月庚午，同官地震。十六年二月，奉議州地震。十七年二月，崖州地震；四月又震。四月初四日，嘉興、湖州、桐鄉地震。九月十二日，惠來地震。十八年八月，兗州地震。十九年四月，慶元、太原地震。五月，蒼梧地震。二十年十一月，婁縣、青浦地震。十二月庚子，蘇州、湖州、桐鄉地震，屋瓦皆鳴。二十一年二月二十二日，荊門州地震，聲如雷。五月十四日，青城地震，聲如雷。九月朔，陽信地震。十月十六日，青浦、桐鄉地震。二十二年十一月十六日，歙縣地震；次日復震。二十三年三月二十七日，永平地震，聲如雷。二十四年九月初五日，象州地震。二十五年十一月二十日，潞安、長子地震。二十六年三月十一日，嘉興地震有聲。二十八年五月甲申，蘇州、湖州地震。二十九年正月丁巳，蘇州、湖州地震。五月二十八日，溧水地震。十月初二日，南宮地震。三十年正月甲寅，蘇州地震。二月十一日，文登、榮成地震。七月初一日，鳳翔地震；十八日又震。伏羌地大震，倒塌屋舍二萬八千七百餘間，壓斃七百七十餘人。三十一年十一月初二日，南宮地震。三十二年五月二十二日，臨潼地震。六月二十日，文登、榮成地震。七月二十五日，南宮地震。十月十六日，婺源地震。三十三年二月，南陵地震。三十四年六月二十五日，蒼梧地震。七月十一日，吳川地震。八月初七日，蒼梧地又震。十二月二十日，武進、潛山、合肥地震。三十五年正月，溧水地震。十二月二十二日，麻城地震。三十六年七月十五日，慶雲地震。三十八年七月二十八日，臨清地震。二十九日，陵川地震。三十九年九月，青浦地震。十月，東阿地震。四十年十一月十一日，陵川地震。十二月二十八日，屏山地震。四十二年四月初七日，祁縣地震。四十三年三月，光化地震。九月九日，吳川地震，有聲如雷。初十日，陸川地震，次日又震。四十四年八月二十日，湖州地震。四十六年三月十六日，樂清地震。四月十六日，瑞安地震。四十七年六月庚寅，蘇州地震。四十九年十一月，光化地震。五十年三月初八日，永昌地震。六月初五日，武城地震。八月初十日，黃縣、文登地震。五十一年五月十一日，鹽亭、遂寧地震。五十四年三月十七日，嘉興地震；二十日又震。九月二十日，潼關地震，壞民舍，人有壓斃者。五十五年正月初八日，濟南地震。八月二十四日，樂清地震。十月初六日，文登、榮成地震。五十六年正月初九日，濟南地震。二月二十一日，吳川地震有聲。五十七年五月癸卯，蘇州、湖州地震。五十九年正月，武強地震。三月，臨邑地震。六十年十一月二十五日，嘉善地震。

嘉慶元年正月，樂清地震，地裂，湧黑水。二月，諸城地震。二年六月十三日，灤州地震。三年八月，嘉善地震。四年正月二十五日，文登、榮成地震。十二月，臨榆地震。五年二月二十六日，昌黎地震。七年九月，崇陽地震。八年二月，紫陽地震。十一月，宜春地震。十年二月十二日，灤州地震。六月六日，邢臺地震，有聲如雷。十一年十一月十四日，黃縣地震。十八日又震。十二年四月初十日，寧津、東光地震。九月十二日，麻城地震。十三年九月，慶元地震。十五年十月十五日，縉雲地震。十六年二月二十三日，永嘉、樂清地震。四月初九日，文登地震。八月初十日，打箭爐、百利、甘孜、綽倭地方地震，震斃夷、民四百八十一人。十八年六月，安定地震。八月，鄖縣地震。九月十一日，永嘉地震。十月初二日，平樂地震有聲。二十年四月十九日，光化地震。七月朔，寧津、東光地震。九月十一日，樂陵地震；越十日又震；宣平、三原地震。十月二十一日，湖州地震。二十一年六月十四日，東光地震。秋，均州地震。二十二年四月初八日，文登、榮成地震，聲如雷。二十三年十一月十五日，滕縣地震。二十四年七月二十五日，貴陽地震。九月，縉雲地震。十月十二日，黃縣地震；十六日又震。二十五年正月十九日，鎮番地震，聲如雷。四月，貴陽地震。六月二十二日，南宮地震。

道光元年三月晦日，撫寧地震。六月，紫陽地震。三年三月，宜都地震。六月，文登地震。七月，定遠地震。四年十一月十四日，枝江地震。五年六月，保康地震。六年正月晦日，章丘地震。二月二十四日，枝江地震。四月初四日，宜昌閻家坪裂五尺許，廣四丈餘。六月，貴陽地震。七年二月，鄖縣地震。七月，寧津地震。十月，章丘、新城、長清地震。八年八月，興山地震。十月二十三日，黃縣地震。九年五月初四日，宜城地震。十月二十二日，博平、莘縣地震；青州、臨朐地震，十餘日方止，民舍傾倒，壓死數百人。二十三日，黃縣、即墨、平度、滕縣、長清、章丘地震。十年四月二十二日，南宮、平鄉地震。閏四月二十二日，元氏、新樂、荷澤、曹縣等處同時地震，房舍傾圮，人有壓斃者。十月十六日，武定地震；二十四日又震。十一月朔，黃安地震有聲。十一年三月，撫寧地震。四月，臨邑地震。九月，武進地震。十二年九月二十三日，臨邑地震。十三年四月十八日，定遠漁渡壩陷十餘丈。十月二十四日，鄖縣地震。十五年七月初三日，高淳地震。十七年十月辛亥，臨朐地震。十八年二月，興安地陷，水湧如塘。十九年九月乙卯，青浦地震。戊戌，武進地震。二十年正月二十三日，隨州地震，屋瓦皆動。二十二年正月十四日，高淳地震。九月，即墨地震。二十三年三月初八日，棲霞地震。二十四年八月二十五日，寧海地震。十月壬戌，青浦地震。二十五年六月辛丑，青浦、蘇州地震。十月十四日，嵊縣地震，屋舍搖動。二十六年五月十一日，嵊縣地震。六月十二日，湖州、定海地震。十月丁巳，青浦地震。二十七年十月辛亥，蘇州地震。二十八年六月十四日，永嘉地震。十一月初七日，縉雲地震。二十九年三月初五日，撫寧地震。三十年三月二十八日，枝江、松滋地震。

咸豐元年正月甲辰，青浦地震。二月，江陵、公安地震。五月，黃安地震。六月朔，瀘溪地震。二年四月十二日，應山地震。十八日，中★地震，湧黑沙，壓斃數百人。十月初六日，黃巖、太平、嵊縣地震。十一月壬子，蘇州、青浦地震。三年正月，黃巖地震，是年屢震。三月辛亥、壬子，蘇州地震；辛酉又震。四月初五日，通州地屢震。二十三日，元氏地震。七月，景州地震。四年五月，安福地陷，廣數丈，深不可測。九月朔，江陵地震。十二月初四日，鍾祥地震。五年正月辛酉，青浦地震；九月戊寅又震；十月辛卯又震。十二月朔，棲霞地震。初五日，黃縣地震。六年五月初六日，來鳳地震，武昌縣百子畈地裂。七年四月，興國地震。九月，鉛山地震。十月，永豐地震。十二月二十六日，蓬萊地震，有聲如雷，自是屢震。八年正月二十七日，蓬萊地復震，十餘日始止；自七年至八年，凡震三十餘次。十二月，宜黃地震。九年三月，恩施地震。十年七月初八日，枝江地震。十一年五月二十五日，棲霞地震。八月朔，寧遠地震。

同治元年六月十二日，應城地震有聲。三年三月庚午，青浦地震。四年正月二十九日，鍾祥地震；二月初四日復震。五年八月十三日，景寧地震。九月十四日，青田地震。六年二月初一日，鍾祥地震。三月十五日，江陵地震。八月，太平地震；十二月又震。七年六月初三日，均州、光化、鄖縣地震。七月初三日，隨州安全巖地陷水湧。十年四月，襄陽地震。十一年六月十九日，高淳地震。八月十九日，嘉興、柏鄉地震。十二年正月二十六日，肅州地震。十三年三月二十日，霑化地震。

光緒元年九月，皋蘭地震。三年六月丁亥，青浦地震。四年十二月二十八日，襄陽地震。五年五月初十日，隴右諸州縣同時地震。十二日，光化地震。十三日，京山地震。六年十月，光化地震。七年四月，太平地震；五月又震。十月二十日，東光地震；二十五日復震。禮縣地震，震斃四百八十人，傾倒民房四千有奇，牲畜無算。十一月初二日，西寧丹噶爾地震。八年二月初八日，西利地震。七月，南樂、望都地震。九年十二月二十二日，寧津地震。十年十月二十二日，東光地震。十一月二十九日，西利地震。十一年九月二十七日，武昌地震。十三年十二月甲戌，河州地震。十四年五月初五日，霑化、灤州地震。十五年八月，靈川地震；九月又震。十六年正月二十八日，西寧地震。十九年四月十九日，西寧地震，傾圮民房二百餘間，人多壓斃。二十一年十二月初四日，山丹地震。二十三年正月二十四日，蘭州地震。二十七年春，靜寧州地震。二十八年十二月除夕，永昌地震。二十九年五月二十九日，曲陽地震。

順治元年十一月十二日，鹽亭山崩。三年四月，河源桂山崩。六年四月，兩當山崩，壓斃人畜無算；蘭溪大慈山崩。七年六月，武昌馬山崩。八年四月二十六日，黃縣萊山巨石崩，聲聞數里。六月，安丘土山裂丈餘，廣二尺餘，深不可測，翼日乃合。八月己巳，同官王益山崩。九年五月，馬平槎山崩。十六年秋，成都霪雨，錦屏山崩。

康熙元年秋，蕭山大雨，小山崩；平陸山崩；霪雨，四明山崩；兩當暴雨，山崩。二年七月，河州大雷雨，井溝山崩，壓死居民二十餘口。九月，灌陽大營山崩。六年四月二十一日，開建大紫山崩；臺州臨海大雨，山崩。十五年七月辛丑，同官濟塞山崩，壓死四十餘人。十九年八月初二日，平湖雅巖裂。二十年正月，天臺方山崩。五月十二日，宣平大萊山陷。三十五年十二月二十七日，保德州康家山崩。四十一年秋，寶雞霪雨，山崩。四十二年四月初六日，太原奉聖寺山移數步。四十七年，保縣熊耳山崩。

雍正七年三月，崖州南山崩。八年五月，興安大雨，山崩；狄道鳳臺山崩。十年六月，富川西嶺山崩數處。

乾隆四年十一月十四日，泰安縣北山崩。十年七月十二日，百泉山崩，壓斃二十五人。十五年五月，英山巖崩裂。六月，棠陰大雨，西北山崩。十六年二月，奉議州東咘露村山崩裂，有聲如雷。六月十二日，秦州仁壽山崩。十七年二月，忻城山崩，有聲如雷。二十一年八月，秦州邽山崩。三十八年五月，慶元白馬山崩。三十九年六月，雲和大雨，山崩，壓斃四人。四十一年十二月，雲和五樹莊山裂數百丈。五十七年五月，宜黃山崩，壓斃數十人。六十年四月，慶元蓋竹山崩。

嘉慶五年六月二十一日，義烏霪雨，山崩。二十三日，金華大雨，山崩。九年正月，新城北屯山崩。二十三年七月初五日，狄道州東山崩，壓陷田地三十餘畝。八月，永嘉大雨，西山崩，陷地丈許。二十四年五月，東湖山崩。

道光元年夏，新昌上方源山裂。三年七月甲戌，蘇州玉遮山裂。四年六月，定遠五塊石山崩，壞市廛民舍。六年六月，宜昌大雨，山崩。十一年六月，狄道州黎家窪山崩，壓斃二十餘人。十二年七月，漢城槐木溝巖崩。十三年四月十八日，招遠羅巖崩一角，聲聞數里。十四年正月十五日，麻城磨石岡巨石裂數塊，有聲如雷。十五年六月，定遠霪雨，母★硐山崩。十八年十一月，恩施山崩。二十四年九月，星子五老★右巖崩墜，有聲如雷。二十七年六月十七日，西寧縣北川郭家塔爾山崩，南川田家寨山崩。七月，皋蘭縣山崩。十月，宜山崩。二十九年五月二十四日，黃岡大崎山裂數十丈，年餘漸合。

咸豐元年六月，禮縣霪雨，山崩；袁家崖山崩裂，聲震如雷，縱二尺許，橫二百丈。十月，興山仙侶山崩。二年六月朔，狄道馬銜山裂；平河大雨，山崩，壓倒民房無數。三年三月十六日，雲和山裂二百丈。六月二十六日，景寧大雨，山崩，壓斃七十三人。鄖縣青巖崩裂十餘丈；保康大山崩移十里許，毀田廬無算；永嘉大雨，龍泉村山圮覆屋，壓傷十九人。四年七月，雲和山崩，壓斃三十餘人。五年四月，大通縣塔破山崩。六年五月初八日，來鳳大壩路猲甚山崩，壓斃三百餘人。九月，松陽大雷雨，山崩數十丈。

同治四年七月，固原山崩；漢陽鋪有平石寬長丈餘，高四尺，忽自行里許始止。十三年七月十二日，宣平北門山崩。八月十一日，西和西山崩，走入城中，壓倒城垣二百四十餘丈，民房九十餘處，壓死四十九人。

光緒元年正月朔，西寧西川陰山崩。七月，舊洮州東明山崩。三年六月，河州紅崖山崩，壓斃二百餘人，牲畜無算。五年五月，文縣山崩。九年三月，光化馬窟山裂。十二年六月，河州草領山崩。十九年五月，狄道州皇后溝山崩，壓斃十三人。二十年二月二十七日，河州東八部蘭山崩。二十二年二月，河州哈家山崩。二十三年八月，寧遠大夫溝山崩。二十六年六月，漳縣還山崩，靜寧州南五臺山崩，河州王家山崩。二十七年六月，皋蘭五泉山、三臺閣山崖崩。三十一年七月二十四日，洮州泉古山崩。三十二年五月，洮州莽灣山崩。七月，芽坡山崩。三十三年五月，寧遠小村槽山崩。

宣統元年六月十五日，秦州雒家川南山崩。

順治五年三月，上海遍地生白毛。四月，婁縣地生白毛。六年六月，杭州、嘉興地生白毛。八月初三日，萊陽雨白毛。七年六月，蘇州、鎮洋、震澤、青浦地裂，生白毛。九年十月初四日，永嘉雨絮。

康熙七年六月，上海、海鹽、湖州、平湖、寧波地生白毛，長尺許。七月，臨安、餘姚地生白毛，長尺許。八月，永嘉、桐鄉地生白毛。八年八月，開化縣地生白毛。十月，義烏地生白毛。十四年三月，瓊州地生白毛，長寸餘。十七年十月二十六日，鎮洋雨白毛如雪片。四十六年，太平地生毛。

乾隆二十八年，南陵地生毛，白質黑穎。二十九年五月，武進地生白毛，長數寸。四十一年，婺源地生白毛。

嘉慶十九年七月，青浦遍地生白毛如發。二十三年三月，宜城地生毛，或白或黑，長尺餘。

咸豐元年，江陵地生白毛，長三寸許。二年五月，青浦地生白毛。三年四月，武進地生毛。六年夏，青浦地生毛。七月，武進地生毛。九月，桐鄉地生白毛。九年十月，武昌地生毛。

同治元年七月，高陽地生毛。四年六月，羅田遍地生蒼白毛，長三寸許；即墨地生毛。五年十一月，潛江地生黑毛，長三寸；江陵地生毛。六年三月，德安地生毛。八月，京山地生毛，或黑或白，長尺餘。十月，隨州地生白毛。七年春，應山地生毛。夏，黃安地生毛。

光緒四年冬，光化地生毛。

順治元年春，荊門大饑。冬，鄖縣大饑。二年，棗陽、襄陽、光化、宜城大饑，人相食。三年，太平、瑞安、崇陽大饑。四年，蘇州、震澤、嘉定、太湖、潛山、石埭、建德、宿松、江山、常山大饑。五年春，廣州、鶴慶、嵩明大饑，人相食。夏，惠來、大埔、嘉應州、興寧、陽春、梧州、北流大饑，斗米可易一子。冬，全蜀饑；六年，全蜀仍饑；灌陽、平陽大饑。七年夏，榆林、青田饑。秋，永寧州、襄垣、萍鄉大饑。冬，阜平饑。八年春，平湖、袁州、萍鄉、萬載饑。夏，壽陽、靜樂饑。九年春，蘇州大饑。夏，黃陂、孝感、天門饑，民多為盜。十年夏，興寧、長樂、博羅、陽江、陽春饑。冬，六安饑。十一年，臨榆、樂亭、新樂饑。十二年夏，臨川、沁州饑。秋，武邑、寧晉饑。冬，金華、東陽、永康、武義、湯溪五縣饑。十三年春，瓊州饑。秋，東安饑。冬，烏程、壽光饑。十四年，樂亭饑。十五年，永年、撫寧、昌黎、慶雲、雞澤、威縣饑。十六年春，陽信、海豐、莒州大饑。夏，膠州饑。十七年夏，遵化州饑。秋，獨山州大饑，民多餓斃。冬，灤州饑。十八年春，興寧饑。夏，南籠府大饑。秋，臨安饑。

康熙元年，吳川大饑。二年，合肥饑。三年春，揭陽饑。秋，交河、寧晉饑。四年春，曹州、兗州、東昌大饑。夏，惠來饑。秋，懷遠饑。冬，烏城饑。六年，應山饑。七年，無極大饑。十年夏，海鹽大饑。秋，臨安、東陽大饑。十一年，永康、峽江、大冶饑。秋，遂安、湯溪大饑。十二年，樂亭大饑。十三年春，興寧、鎮平、京山大饑。十四年，東光饑。十五年春，大冶饑。夏，連平饑。十六年春，嘉應州大饑。夏，鄖縣、鄖陽、鄖西大饑。十七年秋，曲江饑。十八年春，真定府屬饑。夏，興寧、長樂、嘉應州、平遠饑。秋，無為、合肥、廬江、巢縣、博興、樂安、臨朐、高苑、昌樂、壽光大饑。冬，滿城饑。十九年春，江夏大饑。夏，大同、天鎮饑。冬，萬泉、遵化州、滄州饑。二十年夏，儋州、永嘉饑。二十一年春，桐鄉饑。冬，信宜、真定、保安州饑。二十二年春，宜興饑。秋，單縣饑。二十三年春，濟寧州、剡州、費縣饑。秋，巴縣、江安、羅田饑。二十四年春，沛縣饑。二十五年秋，恭城大饑。冬，★城大饑。二十六年，博興大饑。二十七年秋，蔚州饑。二十八年春，高邑、文登饑。夏，潛江大饑。秋，龍門饑。二十九年夏，黃岡、黃安、羅田、蘄州、黃梅、廣濟饑。秋，襄垣、長子、平順饑。三十年春，昌邑饑。秋，順天府、保安州、真定饑。三十一年春，洪洞、臨汾、襄陵饑。夏，富平、盩厔、涇陽饑。秋，陜西饑。三十二年夏，慶陽饑。秋，湖州饑。三十三年，沙河饑。三十四年，畢節饑。三十五年夏，長寧、新安、★城饑。秋，大埔饑。三十六年夏，廣寧、連平、龍川、海陽、揭陽、澄海、嘉應州大饑。秋，慶元、龍南、潛江、酉陽、江陵、遠安、荊州、鄖西、江陵、監利饑。三十七年春，平定、樂平大饑，人相食。夏，濟南、寧陽、莒州、沂水大饑。三十八年春，陵川饑。夏，婺源、費縣饑。秋，金華饑。三十九年秋，西安、江山、常山饑。四十年，靖遠饑。四十一年春，吳川大饑。夏，沂州、剡城、費縣大饑。冬，慶雲饑。四十二年夏，永年、東明饑。秋，沛縣、亳州、東阿、曲阜、蒲縣、滕縣大饑。冬，汶上、沂州、莒州、兗州、東昌、鄆城大饑，人相食。四十三年春，泰安大饑，人相食，死者枕藉；肥城、東平大饑，人相食；武定、濱州、商河、陽信、利津、霑化饑；兗州、登州大饑，民死大半，至食屋草；昌邑、即墨、掖縣、高密、膠州大饑，人相食。四十四年，鳳陽府屬饑。四十五年春，漢川、鍾祥、荊門、江陵、監利、京山、潛江、沔陽、鄖縣、鄖西饑。四十六年秋，東流、宿州饑。四十七年，平鄉、沙河、鉅鹿饑。四十八年春，無為、宿州饑。夏，沂城、剡城、邢臺、平鄉饑。秋，武進、清河饑。四十九年，阜陽饑。五十年，通州饑。五十一年，古浪饑。五十二年春，蒼梧饑，死者以千計。夏，長寧、連平、合浦、信宜、崖州、柳城饑。五十三年春，陽江饑。冬，漢陽、漢川、孝感饑。五十四年夏，臨榆饑；遵化州大饑，人食樹皮。五十五年春，順天、樂亭饑。五十六年春，天臺饑。五十七年，廣濟饑。五十八年春，日照饑。夏，靜寧、環縣饑。五十九年春，臨潼、三原饑。夏，蒲縣饑。六十年春，平樂、富川饑。夏，邢臺饑。秋，咸陽大饑。冬，兗州府屬饑。六十一年夏，井陘、曲陽、平鄉、邢臺饑。夏，蒙陰、沂水饑。秋，嘉興、金華饑。冬，懷集饑。

雍正元年夏，通州饑。秋，嘉興饑。二年春，蒲臺大饑。夏，樂清、金華、嵊縣饑。冬，英山饑。三年夏，順德、膠州饑。冬，惠來饑。四年春，嘉應州饑。秋，澄陽江饑。五年冬，江陵、崇陽饑。七年，壽州饑。八年夏，肥城、武城饑。冬，銅陵大饑。九年春，肥城大饑，死者相枕藉；莒州、範縣、黃縣、招遠、文登饑。夏，章丘、鄒平大饑。冬，濟南大饑。十年，崇明、海寧饑。十一年冬，上海、嘉興饑。十二年秋，武進大饑。十三年秋，慶遠府屬大饑。冬，垣曲饑。

乾隆元年夏，海陽饑。三年秋，平陽饑。四年春，葭州饑。夏，碭山饑。五年，鞏昌、秦州、慶陽等處饑。六年，甘肅隴右諸州縣大饑。七年春，山陽饑。夏，宜都饑。秋，亳州饑。八年春，南昌、饒州、廣信、撫州、瑞州、袁州、贛州各府大饑。夏，天津、深州二十八州縣饑。九年，高邑大饑。十年，正定、贊皇、無極、★城、元氏等縣饑。十一年春，霑化饑。夏，慶雲、寧津饑。十二年，曹州、博山、高苑、昌樂、安丘、諸城、臨朐饑。十三年春，曲阜、寧陽、濟寧、日照、沂水饑。夏，福山、棲霞、文登、榮成饑，棲霞尤甚，鬻男女。十四年春，安丘、諸城、黃縣大饑，餓殍載道，鬻子女者無算。十五年秋，廣信饑。十六年春，福山、棲霞饑，民多餓死。夏，南昌、廣信饑。冬，建德饑。十七年春，全州饑。夏，同官、洵陽、白河饑。冬，房縣饑。十八年春，慶元饑。秋，鄖縣饑。十九年，羅田饑。二十年，溧水、通州饑。二十一年春，青浦、東流、湖州、石門、金華饑。夏，沂州、武城饑。冬，濟南府饑。二十二年夏，博白饑。秋，掖縣饑。二十三年春，翁源、蒼梧饑。夏，日照饑。二十四年秋，隴右諸州縣大饑。二十五年，平定、潞安、長子、長治、和順、天門饑。二十六年，江夏、隨州、枝江饑。二十七年春，濟南饑。夏，棗強、慶雲饑。二十八年夏，永年、永昌大饑。二十九年秋，東光大饑。三十年春，桐廬饑。秋，吉安、廣信、袁州、撫州饑。冬，威遠饑。三十一年，濟南、新城、德州、禹城饑。三十二年冬，池州大饑。三十三年夏，沂水、日照大饑。三十四年，溧水、太湖、高淳饑。三十五年，蘭州、鞏昌、秦州各屬大饑。三十六年夏，會寧、肥城大饑。秋，新城、寧陜饑。三十八年秋，文登、榮成饑。三十九年秋，秦州、鎮番大饑。四十年，溧水、武進、高郵、南陵大饑。四十二年秋，陸川饑。四十三年，全蜀大饑，立人市鬻子女；江夏、武昌等三十一州縣饑。四十四年春，南漳、光化、房縣、隨州、枝江饑。夏，秦州屬饑。四十五年秋，江陵、保康饑。四十七年，灤州、昌黎、臨榆饑。四十八年春，黃縣饑。秋，綏德州饑。四十九年春，葭州饑。夏，來鳳饑。五十年春，宜城、光化、隨州、枝江大饑，人食樹皮。夏，章丘、鄒平、臨邑、東阿、肥城饑。秋，壽光、昌樂、安丘、諸城大饑，父子相食。五十一年春，山東各府、州、縣大饑，人相食。五十二年，臨榆大饑。五十三年秋，文登、榮成饑。五十四年夏，宜都饑。五十五年秋，禹城饑。五十六年，邢臺等八縣饑。五十七年，唐山、寧津、武強、平鄉饑，民多餓斃。五十八年春，常山饑。五十九年，清苑、望都、蠡縣饑。六十年春，蓬萊、黃縣、棲霞饑。夏，麻城饑。

嘉慶五年夏，海陽饑。六年，文登、榮成饑。七年冬，樂亭饑。八年夏，秦州各屬大饑。九年春，滕縣饑。十年夏，黃縣、邢臺饑。十一年春，中部、通渭饑。冬，安陸饑。十二年，薊州、昌黎、永安州饑。十三年夏，黃縣饑。十五年秋，寧津、東光、章丘饑。十六年夏，霸州、保定、文安、大城、固安、永清、東安、宛平、涿州、良鄉、雄縣、安州、新安、任丘、灤州、薊州饑。十七年春，登州府屬大饑，秦州各屬及鎮番、永昌等處大饑。夏，臨榆饑。冬，樂清饑。十八年春，肥城、東阿、滕縣、濟寧、曹縣、諸城饑。冬，宜城、房縣、竹溪、均州、保康饑。十九年春，宜城、安陸、保康、麻城、鄖縣饑。夏，襄陽、漢陽、棗陽、南漳饑。秋，高淳饑。二十年，清苑饑。二十一年，武昌縣饑。二十二年，固安、武強、內丘饑。二十五年秋，樂清、永嘉饑。

道光元年秋，榮成饑。二年夏，灤州饑。三年春，東阿饑。秋，曲陽饑。四年，皋蘭、靜寧、西寧、鞏昌、秦州等處大饑。五年秋，南樂、靜海、文安、大城、寶坻饑。七年春，日照大饑。八年，太平饑。十年冬，江陵饑。十二年春，昌平饑。夏，紫陽大饑，人相食。冬，鍾祥、潛江、漢城、蘄川、黃梅、江陵、公安、監利、松滋饑。十三年春，諸城、日照大饑，民流亡。夏，保康、鄖縣、房縣饑，人相食。秋，灤州、撫寧饑。十四年春，歸州、興山大饑，人相食。夏，莊浪及秦州各屬饑。秋，青浦饑。冬，定海饑。十五年春，諸城饑。秋，孝義大饑。十六年春，登州府屬大饑。冬，太平饑。十七年冬，即墨饑。十八年夏，永年饑。二十年冬，灤州、樂亭、撫寧饑。二十一年夏，高淳饑。冬，枝江饑。二十二年冬，蘄州饑。二十三年秋，湖州饑。二十六年秋，平涼縣饑。二十七年，南樂饑，人相食。二十九年夏，江陵、公安、石首、松滋、枝江、宜都大饑，餓死者無算。冬，青浦饑。三十年春，湖州、咸寧、崇陽饑。

咸豐二年春，日照大饑。夏，全縣大饑。六年，黃縣、臨朐饑。七年春，肥城、東平大饑，死者枕藉；魚臺、日照、臨朐亦饑，人相食。夏，清苑、元氏、無極、邢臺大饑。八年秋，興山饑。

同治元年春，樂亭饑。二年春，孝義饑。秋，江山、常山饑。三年，保康饑。四年春，蘄水饑，民有［B185］子女者。五年，蘭州饑，人相食。六年春，莊浪、金縣、皋蘭饑。七年春，即墨、孝義、藍田、沔縣饑。夏，涇州大饑，人相食。冬，平涼、靜寧、古浪、固原、靈臺、秦州、永昌等處大饑。八年春，日照饑。九年夏，上饒饑。十年秋，望都、樂亭饑。十三年秋，雄縣饑。冬，山丹饑。

光緒元年冬，海州饑。二年春，日照、海陽、灤州饑。三年，高陵大饑，餓斃男婦三千餘人；靖遠、平涼、涇州、靈臺、禮縣、文縣、合水大饑。四年，唐縣等四十州縣饑，莊浪、階州、成縣、靈州、鞏昌、秦州各屬饑。六年秋，邢臺饑。七年，通州等州縣饑。九年秋，鶴★州大饑。十一年夏，霑化饑。十三年冬，洮州、永昌饑。十五年春，魚臺饑。二十一年春，邢臺、灤州饑。二十二年夏，太平饑。二十三年，寧津饑。二十四年冬，靖遠、靜寧、莊浪、丹噶爾饑。二十五年秋，文縣饑。二十六年夏，靖遠饑。二十七年冬，洮州、靜寧、靈臺饑。二十九年，洮州仍饑。三十三年秋，皋蘭饑。

順治十五年六月，遂安雨黃沙。

康熙元年十一月，曹縣雨土數日。三十一年正月，襄垣雨土。三十七年四月，龍門雨黃沙。四十八年九月，丘縣黃埃障天。六十年春，安定雨土。

乾隆四年三月，甘泉雨土。十六年三月十五日，忠州夜雨黃土，★人物皆黃。二十四年二月初七日，薊州雨黃土。三月，永年雨黃土。四十八年三月十四日，寧陜雨土。五十年二月十五日，臨清雨土。五十一年正月，文登、榮成雨土。五十九年二月二十六日，翼城雨土。

嘉慶十四年冬，泰州雨土。二十三年四月，唐山雨土二寸許。

道光四年春，霑化雨土。

咸豐三年二月，棲霞雨土。三月，宜昌雨土。六年三月二十三日，咸寧雨土。

同治三年春，麻城雨土。

光緒四年二月二十九日，宜城雨黃沙。三月，蓬萊雨土。


\end{pinyinscope}