\article{表五十二}

\begin{pinyinscope}
交聘年表一（中國遣駐使）

交聘之典，春秋為盛。南北史本紀書交聘頗詳。其時中土分裂，與列國之敵體相交，無以異也。宋與遼、金，歲賀正旦、賀生辰外，有泛使，今謂之專使。然皆事畢即行，不常駐。金史始有盟聘表。清有中夏，沿元、明制，視海內外莫與為對。凡俄、英之來聘者，國非一，而遣使駐？史皆書曰「來貢」。洎道光庚子訂約，始與敵體相等。咸豐庚申之役，肇京，未允實行者，亦一大端。自是而後，有約各國率遣使駐京。同治中，志剛、孫家穀之出，是為中國遣專使之始。光緒建元，郭嵩燾、陳蘭彬諸人分使英、美，是為中國遣駐使之始。其時以使俄者兼德、奧，使英者兼法、義、比，使美者兼日斯巴尼亞、秘魯，而日本無附近之國，則特置使。甲午以後，增置漸多，迄於宣統，俄、英、法、德、和、比、義、奧、日本皆特置使，日斯巴尼亞則改以法使兼，秘魯、墨西哥、古巴則以美使兼。韓國置使旋廢。有約之國，惟葡萄牙、瑞典、那威、丹馬諸國無駐使，有事則以就近駐使任之。國際交涉，大至和戰之重，細至節文之末，為使者罔弗與聞，關國家休戚者固至重也。作交聘表。

表略


\end{pinyinscope}