\article{志五十}

\begin{pinyinscope}
地理二十二

△貴州

貴州：禹貢荊、梁二州徼外之域。清初沿明制，設貴州布政使司，為貴州省。順治十六年，設巡撫，治貴陽，並設雲貴總督，分駐兩省。康熙元年，改貴州總督。四年，仍為雲貴總督，駐貴州。二十一年，移駐雲南。舊領府十。康熙三年，增置黔西、平遠、大定、威寧四府。二十二年，大定、平遠、黔西降州，隸威寧府。雍正五年，增置南籠府。六年，割四川遵義來屬。七年，復升大定、降威寧。乾隆四十一年，升仁懷，嘉慶二年，升松桃，均為直隸，改南籠為興義府。三年，降平越府為直隸州。十四年，升普安為直隸州。十六年，改。東至湖南晃州；五百四十里。西至雲南霑益；五百五十里。南至廣西南丹；二百二十里。北至四川綦江。五百五十里。東北距京師七千六百四十里。廣一千九十里，袤七百七十里。北極高二十五度四分至二十八度三十三分。京師偏西七度三十三分至十度五十五分。宣統三年，編戶一百七十七萬一千五百三十三，口八百五十萬三千九百五十四。共領府十二，直隸三，直隸州一，十一，州十三，縣三十四，土司五十三。驛道：一東出鎮雄關達湖南晃州；一西逾關索嶺達雲南平彞；一西北渡六廣河達四川永寧。電線：北通重慶、畢節，又分達威寧至雲南。

貴陽府：沖，繁，難。巡撫、布政使、提學使、按察使、糧儲道同駐。光緒三十四年裁糧儲道，設巡警道、勸業道。宣統元年改按察使為提法使。順治初，因明為軍民府，領州三，縣一。康熙十一年，增置龍里縣。二十六年，裁「軍民」字，增置貴築、修文二縣，又改平越府之貴定來隸。三十四年，省新貴入貴築。雍正四年，置長寨。光緒七年，以羅斛州判地置，移長寨同知駐，降長寨為鎮，並入定番。廣一百五十里，袤三百七十里。北極高九度五十二分。京師偏西九度五十二分。領一，州三，縣四。南：青巖土千總一。東：虎墜司長官一，雍正八年裁。貴築沖，繁，難。倚。明，貴州、貴前二衛。康熙二十六年改置，與新貴同城。三十四年省新貴入之。城內：翠屏山。東：銅鼓、棲霞、石門。北：貴山，府以此名。南：斗巖，板橋最高。西北：黔靈山，又木閣山，延袤百里，亙修文境內，通黔西。南明河自廣順入，合濟番河、四方河、阿江河，折東，龍洞河北流注之，又北入開州。雞公河自清鎮北流入境，又北仍入清鎮。貫城河出崆巃山，合城北擇溪水入城中，南流注南明河。東南：圖安關。東北：鴉關。驛一：皇華。南：白納司正副長官一，中曹司土千總一。西北：養龍司長官一。順治初，承明屬府，康熙間改屬縣。順治十五年，設中曹司正副長官一，雍正七年裁。又喇平司，康熙二十三年裁。貴定沖，繁。府東百十里。順治初，因明隸平越。康熙二十六年改隸。南：文筆、天馬、松牌、連珠山。西：金星、銀盤。北：陽寶、西華。東北：蔡苗山。甕首河出縣西平伐土司，東北錯入都勻，復逕縣南，加牙河自龍裡來注之。又北，八字河注之，北流，與博奇河會，折西北流，至巴香汛，合南明河。十萬溪，在縣北，苗眾每恃險為亂。東：玉杵關、谷滿關。西：馬桑關、甕城關。驛一：新添。有汛。南：新添司長官一。又平伐、大平伐、小平伐司長官一。西牌土舍一。東丹平、北把平二司，均裁。龍里沖，繁。府東五十里。明，龍里衛。康熙十一年改置。南：龍駕。西：長沖。北：雲臺。西南：回龍山。東門水出縣東南，老羅水、新安水西南分流，逕城北，合為博奇河。東龍洞河西北來注之，入貴定。加牙河出穀者巖，東流入甕首河。東：隴聳關。西：黎兒關。驛一：龍里。北：大谷龍土千總一。小谷龍土把總一。南：羊腸土千總一。又西北：龍裡司，裁。修文沖。府北五十里。明，敷勇衛。康熙二十六年改置。城內：屏山。西：寶峰。北：鳳凰、將軍。東：西望山，綿亙百餘里。東南：龍岡。烏江自黔西入，即黔江，逕城西北，合雞公河，北流為六廣河，入開州。雞公河自清鎮入，石洞水合孟沖水西注之，又北注烏江。東北：底寨司正副長官一。開州難。府東百二十里。東：魯郎。西南：南望山、陰陽山。南明河自貴築入，逕城東，洗泥河東北注之，又北流，落旺河東北注之，又東為清水江，合烏江。烏江自修文入，為六廣河，逕城西北，納沙溪水、養龍水，逕城北，洋水河、橫水河合流注之，東南會清水江，緣遵義境入甕安。可渡河出城東南，伏流復出，為落旺河，東注清水江。東北：西司正副長官一，裁。定番州難。府南百里。定廣協副將駐。東：琴山。南：三寶、筆架。西：旗山。東南：松岐。西北：屏風山，濛江出，即連江，一曰牂牁江，一曰都泥江，出城西北山中，逕廣順再入境，崇水、潮井水注之，又西南入羅斛。豐寧河自都勻入，注巴盤江，錯入羅斛，合北盤江，東流，入廣西那地土州。上馬橋河出西北廢上馬橋司東，東北流，入貴築，注南明河。南：石門關、克度關。東北：程番關。大塘、長寨州判二。附郭程番司長官一。東南：大龍番、小龍番司長官一。南：韋番、羅番司長官一。西南：木瓜司正副長官一，麻鄉司長官一。東北：盧番司長官一。西：牛路、木官土舍一。又東：金石番司。南方番、盧山、洪番、臥龍番，西大華，西北上馬橋、小程番七司，裁。廣順州難。府西南百十里。西：真武。東：螺擁、白雲。南：天臺山。南明河出城東北，折東入貴築。雞公河自普定入，麻★河注之，折北入安平。尤愛河在城東從仁里，東流注濟番河。東：白崖關、翁桂關。西：文馬關。北：燕溪關。長寨州判一。有宗角、長寨、同筍三汛。有金築司，裁。羅斛府西南四百二十里。順治初，因明隸廣西泗城土州，尋改隸泗城府。雍正三年割置永豐州，設州判，隸南籠府。乾隆十四年改隸定番。光緒七年置。東南：老人峰。西南：六合山。濛江自定番入，剋孟河自普定、猛渡河自歸化合流注之，又南流，注北盤江。北盤江合南盤江自貞豐東流入，受濛江水，入那地土州。又巴盤江在城東北，上流曰豐寧河，自都勻入，合藤茶河，東南入廣西泗城。扎佐巡司一。有羅斛汛。羅斛打拱土千戶一。何往土外委一。

安順府：沖，繁，難。舊隸貴西道。提督駐。順治初，沿明制，為軍民府。康熙二十六年，裁「軍民」字。東北距省治百八十里。廣三百十里，袤百六十里。北極高三十六度十二分。京師偏西二十度二十四分。領二，州二，縣三。西北：西堡司副長官一。西南：安谷、西堡二司，裁。普定沖，繁，難。倚。明，普定衛。康熙十一年改置，省定南所入之。城內：塔山。東：飛虹、巖孔。南：屏風。東南：旗山。西北：舊坡、新坡山。寧穀河出東山，合數水，西南流入鎮寧。簸渡河自鎮寧入，東北流入安平。剋孟河出縣東南，南流入羅斛。猛渡河出縣西南，南流入歸化。雞公河上源為大水河，出縣東北，東南流入廣順。東：羅仙關、楊家關。南：半天關。西：牛氾關、大屯關、老虎關、打鐵關。驛一：普利。有寧谷廢司。上五苑枝土千總，裁。鎮寧州沖，繁。府西五十里。康熙二十六年，省安莊衛入之。南：玉京、青龍。東：東坡山。西：白巖、慈母山。北：九十九隴，周百餘里。南：烏泥江，源出山箐中，匯諸溪澗水，東北定番寧穀河自普定入，合州西諸水，南流入貞豐，注北盤江。簸渡河自郎岱入，墮極河南流，谷龍河合三岔河北流，並注之。東北流，緣普定界入平遠。東：猴兒關。西南：土地關、鳳凰關、石龍關。驛二：安莊、坡貢。有坡貢汛。東康佐、北十二營二司，裁。永寧州沖，繁。府西百四十里。城內：頂箐山。東：二龍。南：箭眉。西：普肇、安籠箐山。西北：紅崖山。北盤江自郎岱入，拖長江自普安合庚、戌二河，東北流注之，逕城西，納西坡河、馬涼河，又屈西南，馬畢河自安南東北流注之，折東入貞豐。西：梅子關。慕役巡檢一。有關嶺、慕役、上卦三汛。西：沙營頂營長官一。盤江土巡檢一。清鎮沖，繁。府東北百二十里。明，威清衛。康熙二十六年改置，省鎮西衛，赫聲、威武二所入之。東：獅子山。南：馬鞍。西：銅鼓。北：羊耳山。雞公河自安平入，北流，逕城西，曲循城北，錯入貴築，又北入修文。三岔河自安平入，折西北流，牛場河西南來注之，亦入修文。西有滴澄關。安平沖，繁。府東六十里。明，平壩衛。康熙二十六年改置，省柔遠所入之。東：金鼇、高峰。南：圓帽、天臺。東南：馬頭山。簸渡河自普定入，逕天馬山，北流入平遠。雞公河自廣順入，羊腸河東流注之。羊腸河雙源夾城流，至縣南十里而合，又屈東北，與麻線河會，

折北入清鎮。東：銅鼓關。南：沙子關、楊家關。東南：平壩關。郎岱簡。府西百八十五里。明，土司隴氏地。康熙五年平之。雍正九年置。永安協副將駐。北盤江自普安入，逕西，又東南流，入永寧。簸渡河自水城入，合北諸水，折東流，入鎮寧。東：石龍關。西：打鐵關。驛一：毛口。有羊腸巡司一。歸化要。府南百六十里。明，康佐長官司及鎮寧、定番、廣順三州交錯之地。雍正八年置。巖下河出西，南流，錯入貞豐，復入境。烏泥河西南流來會，復入貞豐。猛渡河自普定入，復東南入羅斛。東：擺浪關。北：銀子關。南：紅沙關。有大營、壩陽、白巖、猴場、鼠場、牛場六汛。

都勻府：要。隸貴東道。副將駐。順治初，因明制。領州二，縣一。康熙中，置都勻。雍正中，闢八寨、都江、丹江，置同知一，通判二。十一年，廣西荔波割隸。西北距省治二百四十里。廣三百二十里，袤四百五十里。北極高二十六度十三分。京師偏西九度三分。領三，州二，縣三。西南：六硐司長官一。南：王司、吳司長官司一。又東天壩、西南平州、西丹行三司，裁。都勻繁。倚。明，都勻衛。康熙十一年置。城內：東山。西：龍山。北：夢遇。西南：凱陽山。馬尾河為清水江南源，出縣西南，合一小水，又北納邦水河、龍潭河，東流入麻哈。麥沖河出縣南，合四小水，西南流為豐安河，入獨山。西：石屏關、威鎮關。北：平定關。南：都勻司，西：邦水司長官一，明屬府。順治初改隸。平浪司長官一，明屬府。順治初改隸。雍正五年裁。麻哈州繁，難。府北六十里。東：皮隴、天臺。南：天馬。西：玉屏、銅鼓山。南：麻哈河，有二源，經城西合為一水，又名兩岔江，北流入平越。馬尾河自府東流入境，逕吳家司，北流入清平。穀硐、卡烏二汛。南：樂平司長官一。落戶土舍一。東：平定司長官一。宣威土舍一。北：養鵝土千總一。西：舊司土舍一。獨山州耍。府西南百二十里。南有獨山，州以此名。東：文漢山。南：鎮靈。西：行郎山。南：獨山江，即都江上源，古牂柯江也，出水巖梅花峒，東北流，經爛土司，馬場河分流注之，折東入都江。西：鳳飲河，出飛鳳井，環城流，入獨山江。豐安河自都勻入，逕城北，深河、平舟河來注之，再西入長寨。南：雞公關。北：阿坑關。三角州同一。巴開、打略二汛。附郭獨山司長官一。南：豐寧上長官司一。東南：豐寧下長官司一。三捧土舍一。東：爛土司長官一。東北：普安土舍一。清平衡，難。府東北百二十里。明，縣。康熙七年省入麻哈州，十一年復置，裁清平衛入之。南：水箐。東：棋盤。北：侍講山。東南：香爐。東北：天榜山。豬梁江為清水江北源，自平越入，會麻哈河，東流入黃平。東南：馬尾河，即劍江，自都勻入，北流入清水。南：雞場關。凱里縣丞一。排養、爐山二汛。東：凱裡司安撫使，裁。荔波要。府東南二百里。順治初，承明隸廣西慶遠府。雍正十年改隸。東：水排山。北：分水嶺。荔泉在城北，縣以此名。勞村江出縣東北，西南流，與峨江會。峨江河，南北二源，合於水董，再西南，永長溪自古州逕都江南，合數小水注之，入廣西南丹土州。南：黎明關。西：馬甲關。方村縣丞一。有三洞、方村二汛。八寨要。府東九十里。明，天壩土司地。雍正六年，平苗疆置。西：得鹿山、大登高山，均險要。西：馬尾河，自都勻入，東北流，入麻哈。龍泉自龍井、南泉自丹江，均入馬尾河。都江自獨山逕都江南，一水出北坡腳寨，南流入都江境來會。南：羊勇關。北：五里關。有九門汛。東南：楊武排調司長官一。東：永安司長官一。丹江要。府東北百四十里。明，生苗地。雍正六年，平苗疆置。西南：九門山。東南：牛皮箐，迤邐數百里，亙八寨、都江、古州界。大丹江源出西南，小丹江自東南來會，曰九股河，東北流，入臺拱。東：防里河，西流入丹江。雞講、黃茅、烏疊、頂冠、空稗、松林六汛。東北雞講、北黃茅、西南烏疊土千總一。都江要。府東南二百二十二里。明，來牛大寨地。雍正六年，平苗疆置。西：柳疊山。東北：大坪山。都江上流曰獨山江，自獨山東流入，羊烏河合烏溝河來會，又東入古州。北：排常關。有順德、歸仁土千總一。

鎮遠府：衡，繁，難。隸貴東道。總兵駐。順治初，因明制。西南距省治四百五十二里。廣一百七十五里，袤二百五里。北極高二十七度二分。京師偏西八度十三分。領二，州一，縣三。治後，石屏山。山半有穴，久雨水注則江溢。東南：思邛山，都波、都來二山。邛水司南：馬首山。偏橋司南：石柱山。偏橋司長官一。左副、右副長官一，嗣改左副、右副為七品土官。鎮遠沖，繁。倚。康熙二十二年以湖廣鎮遠衛來屬，省入縣。東：鐵山、中河山、馬場山、觀音巖。南：五老山。北：大小石崖山。東北：打杵巖。西：鼓樓坡山。清水江自施秉入，逕鎮遠土司東入臺拱。邛水有二源，合流逕邛水司南，入清江。德明河源出德明洞，東南入臺拱，注清水江。潕水自施秉入，白水溪、小由溪諸水注之，逕城西南為鎮陽江，又東納焦溪，東北流，入青溪。西北：金石關。北：文德關、鎮雄關。東：雞鳴關。邛水，縣丞一。四十八溪，主簿一。東南：邛水司正副長官一，嗣改為七品土官。施秉沖，難。府西南七十里。康熙二十二年以湖廣偏橋衛來屬。二十六年省入縣。城內：飛鳳山。東：金鐘、玉屏。北：三臺山、岑山。清水江自黃平東流入，納一小水，又東流入臺拱。潕水自黃平東北流入，受瓦窯河、杉木河諸水，小江南自黃平來會，謂之兩江河，東流入鎮遠。西：欄橋關。勝秉，縣丞一。偏橋廢驛。天柱繁，疲，難。府東南二百十里。順治初，因明隸湖廣靖州。雍正五年改隸黎平府，十一年來隸。東：高雲山、茨嶺山。南：春花、黃少。西：蓮花。北：柱石山，縣以此名。清水江自開泰入，逕城南，直銀水、等溪東南流注之，入湖南會同。西江一曰等溪，東南流，至城北，入鑒水江。東：老黃田關。南：王橋關。西：西安哨關。北：渡頭關。柳霽，縣丞一。遠口巡司一。岔處、革溪二汛。黃平州沖，繁，難。府西南一百三十里。順治初，因明屬平越。康熙二十六年徙州治於舊興隆衛。嘉慶三年來隸。東：飛雲巖。南：鼓臺山。西：斗巖山。北：北辰、岑舟、石林山。清水江上源二，並自清平入，逕城南，合東流，入施秉。潕水出州南金鳳山，北流，合西來二小水，東北入施秉。東：冷水河、秀水溪、高溪，下流合秀水入重安江。東：馬鬃嶺關、大石關。舊州城巡檢一。驛一：重安江。黃平汛。東巖關司、東南重安司長官一。又有朗城司土吏目，裁。臺拱要。府東南一百三里。明，九股生苗地。雍正十一年，平苗疆置，移清江同知駐之。北：貓坡山。東：蓮花。西南：臺雄山。清水江即施洞河，自鎮遠入，在城北，自黃平流入，折東南，逕革東汛，入丹江。九股河一名巴拉河，自丹江北流入境，至城西，斬水西北流來注之，折東北，入清水江。番招、臺雄、革東、稿貢四汛。清江要。府東南一百九十里。明，清水江苗地。雍正八年，平苗疆置，設同知。十一年，移同知於臺拱，改通判。清江協副將駐。南：白索。西：公鵝、三臺。北：柳羅山、白濟關山。清水江自臺拱東南流入，邛水自左來注之。烏蔑河、烏擁河、烏拉河自丹江入，匯為南哨河，自右來注之。再東納德河，入開泰。東：東鎮關。北：白濟關。

思南府：繁。隸貴東道。順治初，沿明制。西南距省治六百四十五里。廣四百里，袤五百六十里。北極高二十七度五十六分。京師偏西八度五分。領縣三。城內：中和山。東：東勝、思唐。西：巖門、白鹿。北：雙峰、象山。烏江自石阡入，鸚鵡溪、板坪河會清江溪注之，折東錯入安化。北行至齊灘場，復入府境，曹溪東流注之，小郎壩水北流注之，再北復入安化。東：石峽關、武勝關、永勝關。南：芙蓉關。西北：鸚鵡關。東朗溪司、北沿河司長官一。西：西山陽洞蠻夷司，裁。安化繁。舊附郭。光緒八年移治大堡。府北百三十里。東：鳳凰、蓮花。南：文中。北：柱巖、椅子山。西南：倉廩山，下俯煎茶溪，有泉名第一。烏江自府東北流入，思邛江自印江西北流注之。三岔小河自四川酉陽西流注之，東北流，入酉陽。洪渡河自龍泉東北流入，經簡家溝，下流曰豐樂河，一水西北來注之，錯入婺川，復東北入縣境，北流入四川酉陽。西北：覃韓偏刀水廢土巡司一。婺川繁，難。府西北二百四十里。東：大巖。南：泥塘。西：華蓋。東北：長錢山。北：臥龍山。豐河自安化入，合龍登河，曉洋江合白皎溪東北來注之，又東北，復入安化。芙蓉江出縣西，西北流，錯入正安，復逕縣西北，北流入四川涪州。東：焦巖關、水雲關。西：石將關。北：九杵關、烏金關、石板關、青巖關。印江簡。府南四十里。東：文筆、峨嶺、大聖、登山。西：河縫山。北：石筍山。思邛江自松桃入，折北流，合一小水入安化，注烏江。東：峨嶺關、仡楠關。南：秀寶關。

思州府：沖。隸貴東道。順治初，因明制。領長官司四，不領縣。雍正五年，割湖廣平溪、清浪二衛來屬。尋改玉屏、青溪二縣。西南距省治五百四十里。廣一百九十里，袤二百六十里。北極高二十七度十一分。京師偏西七度五十五分。領縣二。東：巖前、龍塘。南：聖德。西：盤山、岑鞏。北：紅崖、六農山。鎮陽江自青溪入，逕城東南入玉屏。潞瀨河出府西北，合洪寨河，東南流，又納施溪、灑溪、架溪諸水，東南入鎮陽江。易家河出府東北，合文水河，南流亦入鎮陽江。東：都哨關。南：清平關、黃土關。東北：占魚關。西：盤山關。附郭都坪司，西南都素司、東北黃道溪司正副長官一，嗣裁副長官。北：施溪司長官一。玉屏沖，繁。府東一百里。順治初，因明湖廣平溪衛。雍正五年改置來隸。北：玉屏山，縣以此名。城內：回龍山。東：三臺、月屏山。南：道定山，與雙薦峰對峙。界牌山為諸蠻出入要路。鎮陽江自府東北入，流逕城北，名曰平江，北流入湖南晃州。西：野雞河，匯西溪、梭溪諸水，逕飛鳳山、野雞坪入平江。太平河從之。青溪沖，繁。府南九十里。順治初，因明湖廣清浪衛。雍正五年改置來隸。縣治後北障山。東：竺云。西：靈寶山。北：觀音山。鎮陽江即青溪江，自鎮遠入，鐵廠河合竹坪河、描龍河注之，東北流入府。東：清浪關、雞鳴關。西：粟子關。

銅仁府：中，繁，難。隸貴東道。副將駐。順治初，因明制。康熙四十三年，平紅苗，設正大營，以同知駐其地。雍正八年，平松桃紅苗，移同知駐，以正大營地割隸銅仁縣。嘉慶三年，升松桃為直隸，以烏羅、平溪二司地撥歸轄。光緒六年，剿平梵凈山匪，移銅仁縣治江口，即提溪吏目駐地，分府屬五硐歸縣，分縣屬六鄉及壩盤等三鄉之半歸府親轄，移吏目大萬山。西南距省治六百六里。廣一百七十里，袤二百七十里。北極高二十七度三十八分。京師偏西七度三十分。領縣一。南：銅崖，府以此名。東：石笏、天臺。南：天馬、六龍。西：諸葛山。北：翀鳳山。大江即辰水，自縣東流入府，合甕怕洞水，又東與小江合。小江發源梵凈山，合茶山塘水，南流與辰水會，東入湖南麻陽，謂之麻陽江。東：龍勢、石榴、漾頭等關。北：倒馬、芭龍、甕梅、倒水等關。大萬山吏目一。正大、施溪二汛。東南省溪司、西提溪司正副長官一。銅仁繁。府西北九十里。月波山在縣治右，形如半月，斜對三巖，高十餘仞。西北有梵凈山，周五六百里，跨思南、鎮遠、松桃、印江界。南：五雲山。西南：百丈山。辰水出梵凈山，有二源，右源納標桿河、羊溪數小水，東南逕提溪司，左源經哨上渡，納一小水，至提溪司與右源會，省溪、凱洪溪注之，東流入府。正大營縣丞一。滑石汛。

遵義府：中，沖，繁。舊隸貴西道。副將駐。順治初，因明制，為軍民府，隸四川。康熙二十六年，裁「軍民」字。雍正五年改隸。西南距省治二百八十里。廣七百九十里，袤三百六十里。北極高二十七度三十七分。京師偏西九度二十九分。領一，州一，縣四。遵義沖，繁，難。倚。順治初，因明隸四川。雍正七年，同府改隸。東：香風、三臺。西：洪關、元寶、大水田山、婁山。北：大樓、龍巖、定軍山。西北：永安山。烏江緣開州入，中渡河、樂閩河及二小水南流注之，又東南會清水江，入甕安。湘江出縣西北龍巖山，二源合南流，洪江合鳳凰溪來會，南逕湄潭，至甕安注烏江。赤水河自仁懷入，沙壩河合數小水北流注之，又納鹽井河，錯入桐梓。東：三渡關。西：烏江關、落濛關。北：太平關。驛四：烏江、播川、松坎、湘川。桐梓繁，疲，難。府北百二十里。順治初，因明隸四川。甕正七年，同府改隸。東：石女、九龍山。北：扶歡。南：金馬。西：金鵝山。赤水河自仁懷東流入遵義，復錯入縣境，齋郎河合溱溪水西流注之，復入仁懷。松坎河，即綦江上源，自正安入，出縣東北，二源合，西北流，坡頭河自正安西流注之，又北入四川綦江。石嘴河，即溫水上源，出縣西北，入仁懷界。北：張九關。東北：石壺關。綏陽簡。府東一百里。順治初，因明隸四川。雍正七年，同府改隸。東：綏陽山，縣以此名。南：鼓山、冠子。北：波利山、仙人山。西：金子山。樂安河一曰鹿塘河，二源出縣北，合南流入遵義，注湘江。湄潭河自湄潭南流，逕城東南，仍入湄潭。小烏江一曰渡頭河，出縣北，合桑木塘水、關渡河，北流入正安。東：九杼關、石卯關、苦竹關。西：郎山關。南：板閣關。東有桑木關、龍洞關。正安州難。府東北三百四十里。順治初，因明為真安，隸四川。康熙中，遷治古鳳。雍正二年改正安。七年，同府改隸。南：羅蒙山、石場清凈。西：紬子、峻嶺。北：豹子山。小烏江自綏陽入，右納牛渡河，左納清溪河，又東北流，注芙蓉江。三江河自四川綦江入，納安四溪水，又東北入婺川，亦曰芙蓉江。坡頭河自綦江西南流，逕縣境，又西入桐梓，注松坎河。北：老鷹關、青巖關。西：白巖關。仁懷沖。府西北百八十里。順治初，因明隸四川。雍正七年，同府改隸。八年，移治亭子壩。東：翠濤。西：夕陽。北：牛心山。西北：老色山。赤水河自四川永寧入，逕瑒子關，合二小水，錯入遵義、桐梓。折西北，復入縣，右納楓香壩河，左納九溪河，古藺河北流注之。又西北，入赤水南，曲折西流，復東北，再入縣境，納高洞河，入四川合江。溫水自桐梓入，合三岔溝水，入四川綦江。溫水場府經歷一。有汛。赤水要。府西北二百四十里。雍正八年，以通判分駐之，留元壩改置仁懷。乾隆四十一年升直隸。光緒三十四年改名，降。東：天臺。南：三臺、五老。西：官山，綿長三百餘里。赤水河自仁懷入，永思河亦自仁懷來注之，南納儒溪、泥溪、猿猴溪，北納葫蘆溪、堯壩溪、沙壩溪，經南，後溪注之。又北流，風水溪並二小水注之，東北流，仍入仁懷。南：葫蘆關。西：中箐關。猿猴汛。

石阡府：簡。舊隸糧儲道。順治初，沿明制。康熙中，省葛彰、苗民。雍正中，省石阡副司。西南距省治五百七十四里。廣六十五里，袤四百四十里。北極高二十七度二十九分。京師偏西八度十九分。領縣一。阡山，自平越入境，蜿蜒數百里，府以此名。東：九龍、鎮東。南：松明、十萬山。西：萬壽山。北：香爐山。烏江自餘慶入，落花屯水東南流注之。龍底河有二源，經府治西，合一小水，東北流注之，入思南。龍底河一曰白巖河，上源為包溪，北流逕黃芧囤，納大溪、凱科溪，再北入烏江。南樂回溪，西北深溪、北洋溪，皆入龍底河。東：松明關。東南：大定關。西南：鎮安關、錫樂平關。北：鎮夷關。龍泉繁，難。府西北二百四十里。城內：鳳凰山。南：將軍山。西：綏陽。北：雞翁山。龍泉出鳳凰山麓，縣以此名。羊子河、貫石河並出縣西，合東流，逕義陽山南，為義陽江。右合一水，東流為清江溪，入思南。洪渡河出縣西北山，東北流，入安化。大水河亦出縣西北，合小水河東流從之。東：張教壩關。西：平水口關、虎踞關。偏刀水汛。土縣丞、土主簿一，均裁。

黎平府：繁，疲，難。隸貴東道。順治初，因明制，領縣一：永從。雍正三年，以湖南五開、銅鼓二衛來屬。五年，改二衛為開泰、錦屏二縣，又以湖南靖州之天柱縣來屬。七年，增設古州。十二年，改天柱屬鎮遠府。乾隆三十五年，增設下江。道光十二年，降錦屏為鄉，以其地屬開泰。西北距省治八百八十里。廣四百七十里，袤四百三十里。北極高二十六度九分。京師偏西七度三十一分。領二，縣二。城內：五龍山，中黃龍。東：太平。南：醜家。西北：寶唐，山勢重疊。自北而南，亙百餘里。洪州吏目一。有黎平汛。東南洪州、北潭溪、歐陽、湖耳司正副長官一。東北新化，西古州，北龍里、中林、八舟、亮寨司長官一。又三郎司、赤溪湳洞司，裁。同知及理苗照磨駐古州。通判駐下江。吏目駐洪州。泊里長官司。開泰繁，難。倚。東：龍見、大巖。東北：掛榜。北：龍標、楚營、八舟山、茶山。西南：銅關鐵寨山。清水江自清江入，烏下江合二水東北流注之。新化江出天甫山，亦東北流注之，入天柱。永從溪自永從入，東北流曰潘老河，東入湖南靖州。東：寧溪關、黃泥關。東南：燕窩關。錦屏縣丞一。有汛。朗洞縣丞一。永從簡。府南六十里。縣治後：飛鳳山。南：上下皮林山。東南：鹿背山。西南：標瑞、龍圖山。福祿江上流即古州江，自下江東南流入境，經丙妹南，錯入廣西懷遠。曹平江亦自下江東南流入境，經丙妹北，東入懷遠。永從溪二源出縣南，合流，北入開泰。丙妹，縣丞一。有永從、丙妹二汛。古州要。府西一百八十里。古州總兵、貴東道駐。東：雙鳳。西：俾飛、擺喇山。西南：獅子山。都江自都江入，名古州江，左納彩江，入下江。榕江、車江並出北，合流注之，折東南入下江。朗洞江出北，東北流入開泰，注烏下江。東：永鎮關。西：歸化關。有王嶺、寨蒿、小都江三汛。下江要。府西南一百八十里。南：朋論山。西南：崖雞、烏地、霧惈、九千里山，亙數百里。都江自古州東南流入，逕南入永從。東江、溶江自古州合流入境，下游曰曹平江，東南流入永從。弱女江源出南，東北流至雙江口，小溪東北流來會，再東北入古州江。

大定府：要。舊隸貴西道。明，貴州宣慰司及烏撒軍民府地。副將駐。康熙三年，平水西、烏撒，以大方城置。二十六年，降州，隸威寧府。雍正七年，復升府。東南距省治三百三十里。廣五百八十五里，袤六百六十里。北極高二十七度四分。京師偏西十度五十五分。領一，州三，縣一。東：萬松、火焰、鳳山、凰山。西：五老山。北：大雞。東北：九龍。西北：雙山。烏江自畢節入，暑仲河、通德河皆北流注之，又東，落折河合打雞關諸水，折南來注之。烏西河合石溪河自北來，惈龍河自南來，皆注之，又東分入平遠。赤水河自畢節入，經府北，納永岸小河，臥牛河合油杉河諸水，東北入黔西。東：老蒙關。南：那集關。西：奢東關、樂聚關。北：大弄關、柯家關。倉上、烏西二汛。平遠州繁，難。府東南八十里。康熙三年平水西、烏撒，以比喇壩置府。二十二年降州，隸大定。二十六年改隸威寧。雍正七年仍來隸。平遠協副將駐。東：懸霧、東山。南：獅子、鳳凰。西：白巖山。北：墨續山。烏江自府南入，高家河、卜牛河東北流注之。又東，納以麥河水，入黔西。西：木底河，即鴨池河，自水城入，受武著河，錯入安順，北古河，合墮極河南流注之，復逕城東，名簸渡。會牛塘河諸水，北流入黔西。東：織金關。南：鳳凰關、望城關。黔西州繁，難。府東二百二十里。康熙三年，以水西置府。二十二年，降州來隸。二十六年改隸威寧。雍正七年仍來隸。城內：獅子山、牛飲山。南：石虎。北：分水嶺。東：金雞山。又十萬溪箐，懸崖絕壁，四面皆砦。西北：白塔山、杓里箐、比喇大箐。儸革河即六歸河，自府入，平溪南流注之。又東，鴨池河自平遠入，又東會簸渡河，東入修文，為烏江南源。以濟河，源出州西北，西南流，合打鼓寨水，東北流，渭河合烏箐河來會，沙河合鼓樓水、三現身水，東南來注之，入修文。赤水河，自府東北流，逕州境，入四川永寧。西：化榨關。沙溪、沙土、右革闌、鴨池、西溪、六廣、黃沙諸汛。威寧州要。府西三百八十三里。康熙三年以烏撒置府。雍正七年，降州來隸。威寧鎮總兵駐。東：飛鳳山。東北：翠屏。西：火龍、麻窩。北：三臺、烏門。南：石龍、千丈崖。七星河為烏江上源，出州南，合八仙海、泚處海諸水，東北流，過清水塘，入畢節，再入州境，菩薩海南注之，黑章河北注之，又東，復入畢節。北盤江，出州西山，二源合南流，經瓦渣汛，西為瓦渣河，又南，錯入雲南宣威，為可渡河。牛欄江自雲南會澤入，合膩書河，又北流，入雲南恩安。洛澤河出州西北，合數小水東北流，亦入恩安。東：石駝關、梅子關。南：雲關。北：可渡關。西北：分水嶺關。得勝坡巡司一，有汛，與江半坡二。水西宣慰使一，裁。畢節沖，繁，難。府西北一百里。明，畢節赤水衛地。康熙二十六年置，隸威寧府。雍正七年改隸。貴西道駐。光緒三十四年裁，改巡警道，移駐貴陽。東：木稀山。南：脫穎。西：七星。北：石筍山。東北：東陵山、雪山、層臺山。烏江自威寧入，亦名七星河，過瓦甸汛，再入州境，又東復逕縣境，則底河自雲南鎮雄入，合後所河，南流注之。又東南，合二小水入府。赤水河即赤虺河，自雲南鎮雄入，納杉木河，入府。東：木稀關。南：落淅關。西：老鴉關。畢赤汛。水城要。府西南二百九十里。明，水西地。雍正十年置。東：將軍、玉筍山。南：馬龍。北：麒麟、文筆山。簸渡河一曰鴉池河，出西以且海，合一水，東北流，經城北，折東南，水城河東北來會。又納扒瓦河、以固汛水、武著河諸水，錯入郎岱。北盤江自雲南宣威入，喇雍河合桃花溪水自威寧來注之，北納結裏山東西二水及黑勝汛水，南納木冬河，入盤州。州東：猴兒關。西：卡子鬥關。普擦、豬場二汛。

興義府：要。舊隸貴西道。安義鎮總兵駐。順治初，因明為安籠所。康熙二十五年，置南籠，移貴陽通判駐之，仍隸府。雍正五年升府。嘉慶二年，改興義。東北距省治五百八十里。廣七百四十里，袤五百五里。北極高二十五度四分。京師偏西十度五十五分。領一，州一，縣三。東：龍井山，珍珠泉出焉。將軍山。西：九峰山。北：玉屏、萬壽山。南：紅江即南盤江，自興義入，都威河西南流注之，又東入貞豐。北盤江自貞豐南流，錯入府境，仍入州。魯溝河，源出府北，左納阿棒河，又東入貞豐，注北盤江。綠海，出府城東北，眾水所匯。南：梅子關。馬鞭田、哈馬隘、狗場、卡子、額老諸汛。貞豐州要。府東北一百二十里。雍正五年，析廣西西隆州紅水江以北地設永豐州，隸南籠府。嘉慶二年改貞豐。署後枕峻山。東：六合山。北：九盤、花江、巖山。西南：籠鶴山，綿亙數十里。北盤江自永寧入，寧穀河亦自州來注之，又南會巖下河，錯入府，仍逕州境，左納魯溝河、綠海，南流與南盤江會。南盤江自府入，八臥溪北來注之，又東合北盤江，東北入羅斛。東：坡呈箐關。西南：者黨關。北：石關。冊亨，州同一。定頭、高坎、王母、渡邑四汛。普安沖，繁。府西北二百四十里。明，新城、新興二千戶所。順治十八年置，隸安順府。康熙二十二年移治新興。雍正五年改隸。東：烏龍、直武。南：九峰山。西：八納山。北：落馬、大小尖山、羅摩塔山。拖長江自盤州入，有三小水合流注之，又東北入永寧。深溪河源出縣南，右合阿希河，左合木郎河，東南流入興義，注馬別河。抹角河自盤州入，合一小水，西南流，入雲南平彞。西北：堅固關。北：芭蕉關。驛二：罐子窯、楊松。舊設驛丞，裁。新城，縣丞一。土州同裁。安南沖，繁。府北二百四十里。明，安南衛。康熙二十六年置，隸安順府。雍正五年改隸。城內：天馬山。東：盤江。西：晴龍、白基山。西北：尾灑山。西北：毛口河，即北盤江上源，自盤州入，東南入郎岱。西西寧河、西坡河，北甲猛河，下流皆入盤江。南：巴林河，北流逕普安，至城東，又為大章河，下流合阿里河，注北盤江。東：盤江關、海馬關。西：烏鳴關。南：老鴉關。盤江十一城，明天啟間築。驛一：列當。舊設驛丞，裁。阿都、廖箕二汛。興義要。府西北八十里。雍正五年於黃草壩設州判，隸普安州。嘉慶三年裁，改置縣，隸府。十四年改隸普安直隸州。十六年仍來隸。南：筆架。東：白馬。北：獅子、馬鞍山。南：盤江上源曰八達河，自雲南羅平入，逕城西南，沿界東北流，九龍河亦自羅平入，合上江水注之，又東納中江、下江二水，逕城南，馬別河自普安南流注之，又東入府。棒鮓巡檢一。亦資孔驛丞一。盤州要。府西三百里。順治初，因明普安州，隸安順府。康熙二十六年省普安衛入州。雍正五年改隸。嘉慶十四年升直隸州。十六年改直隸。光緒三十四年改名，降，仍隸府。南：猗蘭山，為滇、黔分界處。西：黑山，上有潭。北：廣武山，絕頂有泉九，匯為大池。西南：黨壁山。盤江自水城入，納羅摩塔河，東南流，入郎岱。拖長江出西南平彞所，北流，有一水自海子鋪來會，至輭橋驛，合數小水入普安。豬場河出北，折東合二水，又東入普安，注拖長江。抹角河出西南，亦入普安。南：倒木關。西：分水嶺關。東南：安籠箐關。驛一：山門。上舍、白沙、劉官三汛。

松桃直隸：要，繁，疲，難。隸貴東道。副將駐。明，紅苗地。康熙四十三年，討平紅苗，設正大營，置同知，隸銅仁府。雍正八年，平松桃，置，移同知駐。嘉慶二年，升直隸，益以銅仁府屬平頭、烏羅二土司地。西南距省治八百四十五里。廣二百八十里，袤二百二十里。北極高二十八度八分。京師偏西七度三十三分。城內：蓼皋山。東：七星山。北：秋螺。南：獅子。西北：龍頂山。武溪出西，為酉水西南源，合二水東流，北入四川秀山。沱江出南，東流入湖南鳳凰。思邛江出西，二水合西流，入印江。西：平頭關、野貓關。有盤石、護國、木樹、芭茅、石峴諸汛。西：烏羅、平頭司長官一。

平越直隸州：沖，繁，難。舊隸糧儲道。順治初，因明為軍民府。康熙十一年，改平越衛為縣，附郭。二十六年，省「軍民」字。嘉慶三年，降直隸州，省平越縣。西南距省治一百九十里。廣一百八十里，袤三百三十里。北極高二十六度三十八分。京師偏西九度五分。領縣三。城內：福泉山。東：黎峨山。東南：疊翠山，群峰插天，中為老人峰。西：滃霾、楊山、杉木箐山，峰巒高峻。豬梁江為清水江北源，出州西北，合數水，逕黃絲驛，西北府城水、卡龍河、西南羊場河均注之，東流入清平。白水河一曰嶰河，源出州西北，南流逕牛場，有二水來合，入豬梁江。東：羊場關。南：武勝關。北：七星關。驛三：酉陽、黃絲、楊老。汛三：酉陽、楊老，打鐵關。西楊義司，西北高坪、中坪司長官一。甕安難。州北六十里。東：筆架山、都凹山。西：仙橋、白樂。北：九峰、玉華峰。烏江自開州入，逕城北，湘江自遵義南來注之，又東，甕安河、坪橋河、紅頭鋪河、草塘司河東北流注之，湄潭河自遵義南來注之，東入餘慶。東南：藍家關。西：黃灘關。西北甕水，東北草塘，土縣丞一。湄潭繁，疲，難。州北三百三十里。城內：玉屏山。西：瑪瑙。北：覺仙。南：象山、牛星山。湄潭河二源，自大小板角關入，合南流，至城北，匯數小水，西南流，逕遵義入甕安，注烏江。北：土溪河自正安入，至老木凹，合青龍水，入婺州，注豐樂河。東：錫洛關。西北：板角關。北：青龍關。餘慶簡。州東北一百四十里。南：中華、拱辰。西：九龍山。北：夢瓘山、牛塘山。烏江自甕安入，餘慶司水南流注之。河自甕安納小江、豬場河，東北流，牛場河即白泥江，納新村水，亦東北流注之，又東北入石阡。南：頭關。西：中關。西北：餘慶土縣丞一。東北：白泥土主簿一。


\end{pinyinscope}