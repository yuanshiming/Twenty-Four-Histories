\article{列傳十二}

\begin{pinyinscope}
額亦都費英東子索海孫倭黑何和禮子多積禮和碩圖都類

安費揚古扈爾漢

額亦都，鈕祜祿氏，世居長白山。以貲雄鄉里。祖阿陵阿拜顏，移居英崿峪。父都陵阿巴圖魯。歲壬戌，額亦都生。幼時，父母為仇家所殺，匿鄰村以免。年十三，手刃其仇。有姑嫁嘉木瑚寨長穆通阿，往依焉。穆通阿子哈思護，長額亦都二歲，相得甚懽。居數歲，庚辰，太祖行經嘉木瑚寨，宿穆通阿家。額亦都與太祖語，心知非常人，遂請從，其姑止之，額亦都曰：「大丈夫生世間，能以碌碌終乎？此行任所之，誓不貽姑憂。」翌日，遂從太祖行。是歲太祖年二十二，額亦都年十九。太祖為族人所惎，數見侵侮，矢及於戶，額亦都護左右，卒弭其難。

居三年，歲癸未，太祖起兵，額亦都從，討尼堪外蘭，攻圖倫城，先登；攻色克濟城，掩敵無備，取之，獲其牛馬、甲士；又別將兵攻舒勒克布占，克其城。額亦都驍果善戰，所向克捷，太祖知其能，日見信任。歲丁亥八月，令將兵取巴爾？挽強弓十石，能以少擊達城。至渾河，秋水方至，不能涉，以繩約軍士，魚貫而渡，夜薄其城，率驍卒先登，城兵驚起拒，跨堞而戰，飛矢貫股著於堞，揮刀斷矢，戰益力，被五十餘創，不退，卒拔其城。師還，太祖迎於郊，燕勞，其所俘獲悉畀之，號為「巴圖魯」。薩克察來攻，額亦都率數卒出御，為所敗；夜入其城，進攻克尼瑪蘭、章家二城，索爾瑚寨。師還，太祖迎勞如初。界籓有科什者，以勇聞，盜九馬以遁，額亦都單騎追斬之，盡返所盜馬。嘉木瑚人貝揮巴顏謀叛附哈達，太祖命額亦都討之，誅其父子五人以徇。

歲癸巳九月，葉赫等九部合師來侵，攻我黑濟格城，太祖親御之，陣於古勒山。令額來犯，奮擊，殪九人，敵卻，我師乘之，擒葉赫貝勒布寨。九部師？亦都以百騎挑戰，敵悉皆潰，遂乘勝略諾賽寨及兆佳村。有齊法罕者，戰沒，額亦都直入敵陣，以其尸還。訥殷路守佛多和山自固。太祖命額亦都？者，九部之一也，其長搜穩塞克什，既敗歸，復聚七寨之偕噶蓋、安費揚古，以兵千人圍其寨，克之，斬搜穩塞克什，太祖以所乘馬賜之。歲己亥秋，從征哈達，滅之。

歲丁未五月，從貝勒巴雅喇等伐東海渥集部，取赫席黑、俄漠和蘇魯、佛訥赫拖克索等三路，俘二千人。九月，從征輝發，滅之。歲庚戌十一月，太祖命將兵千，撫渥集部那木都魯、綏分、寧古塔、尼瑪察四路，降其長康古禮等十九人。旋乘勝取雅攬路，俘萬人。歲辛亥，太祖命偕何和禮、扈爾漢將兵二千伐渥集部虎爾哈路，圍札庫塔城三日，招之不下，遂攻克其城，斬千級，俘二千人。環近各路悉降，令其長土勒伸、額勒伸護其民五百戶以還。歲癸丑，從征烏拉，滅之。

歲乙卯，定旗制，額亦都隸滿洲鑲黃旗。天命建元，置五大臣，以命額亦都，國語謂之「達拉哈轄」。二年，命偕安費揚古攻明馬根單、花豹沖、三岔兒諸堡，皆克之。四年，明經略楊鎬大舉來侵，總兵杜松軍自撫順入。三月甲申朔，諸貝勒帥師出御。日過午，師至太蘭岡，大貝勒代善以太祖未至，議駐軍以俟。太宗時號四貝勒，謂：「界籓有我築城夫役，宜急護之！何為次，且示弱？」額亦都大言曰：「四貝勒之言是也！」師遂進。師至界籓，築城夫役騰躍下山赴戰，太祖亦至，指揮夾擊，松軍遂覆，還破馬林於尚間崖、劉綎於阿布達里岡，額亦都並為軍鋒。

。每克敵受賜，輒散給將士之有功者，不？太祖有所征討，額亦都皆在行間，未嘗挫以自私。太祖厚遇之，始妻以族妹，後以和碩公主降焉。

額亦都次子達啟，少材武，太祖育於宮中，長使尚皇女。達啟怙寵而驕，遇諸皇子無皆愕。額亦都抽刃而言？禮，額亦都患之。一日，集諸子宴別墅，酒行，忽起，命執達啟，曰：「天下安有父殺子者？顧此子傲慢，及今不治，他日必負國敗門戶，不從者血此刃！」乃懼，引達啟入室，以被覆殺之。額亦都詣太祖謝，太祖驚惋久之，乃嗟嘆，謂額亦都為？國深慮，不可及也。

累官至左翼總兵官、一等大臣，給以百人廩食，食三世。分所部為世管牛錄三，分隸鑲黃、正白二旗。六年，克遼陽，賜第一區。六月，卒，年六十，太祖臨哭者三。天聰元年，追封弘毅公。崇德初，配享太廟。順治十一年，世祖命立碑旌功，親為制文，詳著其戰閥，以為「忠勇忘身，有始有卒，開拓疆土，厥積懋焉」。

額亦都子十六人，其知名者，徹爾格、圖爾格、伊爾登、超哈爾、遏必隆，皆自有傳。四子韓代，五子阿達海，及阿達海之子阿哈尼堪，並以從征戰死。七子謨海，蚤歲從軍，屢立戰功，仕至都統，亦戰死。十五子索渾，從太宗戰伐有功，授世管牛錄額真，累遷至議政大臣。

額亦都初授一等總兵官，康熙間改襲一等精奇尼哈番，乾隆元年改一等子。圖爾格別封公爵，以其從孫阿里袞及阿里袞子豐升額父子相繼有功，進一等果毅繼勇公。高宗諭：「額亦都後已進一等公，其初封子爵仍紹封如故。」

費英東，瓜爾佳氏，蘇完部人。父索爾果，為部長。太祖起兵之六年，歲戊子，索爾果率所部五百戶來歸。費英東時年二十有五，善射，引強弓十餘石。忠直敢言，太祖使佐理政事，授一等大臣，以皇長子臺吉褚英女妻焉。兌沁巴顏者，費英東女兄之夫也，有逆謀，費英東擒而誅之。旋授扎爾固齊，扎爾固齊職聽訟治民。

以歸。歲戊戌正月，太祖？太祖命費英東伐瓦爾喀部，取噶嘉路，殺其酋阿球，降其命費英東從臺吉褚英、巴雅喇，伐瓦爾喀部安褚拉庫路，將兵千，克屯寨二十餘，收所屬村落。歲己亥秋九月，哈達、葉赫二部構兵，哈達貝勒孟格布祿乞援於太祖，太祖命費英東及噶蓋將兵二千戍哈達；既而貳於明，費英東等以其謀聞，哈達以是亡。

歲丁未春正月，瓦爾喀部蜚悠城長策穆特黑請徙所部屬太祖，太祖命費英東從貝勒舒爾哈齊等將兵三千以往，收環城居民五百戶，分兵三百授扈爾漢，使護之先行。烏喇貝勒布占泰發兵萬人要諸途，費英東從諸貝勒督後軍至，大敗烏喇兵。夏五月，太祖命費英東從貝勒巴雅喇伐渥集部，略赫席黑等路，俘二千人以還。歲辛亥秋七月，渥集部烏爾古宸、木倫二路掠他路太祖所賜甲，太祖命費英東從臺吉阿巴泰將千人討之，俘千餘人以還。歲癸丑，從太祖伐烏喇，滅之。

歲乙卯，太祖將建號，設八旗，命費英東隸鑲黃旗，為左翼固山額真；置五大臣輔政，以命費英東，仍領一等大臣、扎爾固齊如故。明年歲丙辰，太祖遂建國，改元天命。三年，始用兵於明，費英東從攻撫順。明總兵張承廕以萬騎來援，據險而陣，火器競發。費英東馬驚旁逸，諸軍為之卻，費英東旋馬大呼，麾諸軍並進，遂破之。太祖嘆曰：「此真萬人敵也！」四年，明大舉來侵，分道深入。明總兵杜松屯薩爾滸山巔，費英東所部屬左翼，合諸旗奮擊破之，松戰死，明師以是沮敗。秋八月，太祖伐葉赫，費英東從，薄其城，城人飛石投火。太祖命且退，費英東曰：「我兵已薄城，安可退也？」又命之，費英東曰：「城垂克，必毋退！」遂拔其城。太宗諭金臺石降，費英東在側，相與詰責，卒獲金臺石，葉赫以是破。

費英東事太祖，轉戰，每遇敵，身先士卒，戰必勝，攻必克，摧鋒陷陣，當者輒披靡；國事有闕失，輒強諫，毅然不稍撓：佐太祖成帝業，功最高。五年春三月，太祖定武功爵，授費英東三等總兵官。是月，費英東卒，年五十有七。方疾革，日向西，雲起，有聲鏗鍧，雷電雨雹交至，不移時而霽。太祖將臨喪，諸貝勒以日晏諫，太祖曰：「吾股肱大臣，與同休戚，今先彫喪，吾能無悲乎？」遂往，哭之慟，至夜分始還。秋九月，太祖祭貝勒穆爾哈齊墓，出郊，因至費英東墓，躬奠酒者三，泣數行下。

天聰六年，太宗命追封直義公。崇德元年，始建太廟，以費英東配享。太宗嘗諭？臣曰：「費英東見人不善，必先自斥責而後劾之；見人之善，必先自？勸而後舉之：被劾者無怨言，被舉者亦無驕色。朕未聞諸臣以善惡直奏如斯人者也！」順治十六年，世祖詔曰：「費英東事太祖，參贊廟謨，恢擴疆土，為開創佐命第一功臣。延世之賞，勿稱其勛，命進爵為三等公。」康熙九年，聖祖親為文勒碑墓道，稱其功冠諸臣，為一代元勛。雍正九年，世宗命加封號曰信勇。乾隆四十三年，高宗復命進爵為一等公。費英東子十，圖賴自有傳。

索海，費英東第六子，襲總兵官。旋坐事，奪職。太宗天聰五年，初置六部，授刑部承政。七年，與兵部承政車爾格偵明邊，至錦州，有所俘馘，命管牛錄事。崇德三年，更定部院官制，改都察院左參政。十月，從太宗伐明，略大凌河，下屯堡十四，復授刑部承政。

四年，索倫部博木博果爾等降而復叛，命索海及工部承政薩木什喀帥師往討之，克雅克薩、兀庫爾二城。進攻鐸陳城，博木博果爾以六千人來援，乘我師後，索海設伏以待，破敵，俘四百，乘勝入其壘，博木博果爾遁去。索海率諸將攻掛喇爾屯，攻克之，屯兵五百，斬級二百，俘百三十還。逐敵額蘇里屯西、額爾圖屯東，俘六千九百五十六人，牛羊駝馬稱是。師還，命貝勒杜度、阿巴泰迎勞，太宗幸實勝寺，賜宴。？功，授二等甲喇章京。兵部劾索海行軍不立寨，俘有逋者，當奪賞，命貰之。

六年春，從睿親王多爾袞等出師圍錦州，坐私遣官兵歸，離城遠屯，徵還，與譚泰、阿山、葉克書等皆罰鍰。夏，復從多爾袞等出師圍錦州，城兵出行汲小凌河，索海以兵四百邀擊，斬九十餘級，遂從攻松山，擊破明軍。時有敏惠恭和元妃之喪，索海召降將祖大樂俳逸樂，姑自娛於家，自今毋？優至其帳歌舞，刑部論索海當死，削職。上使諭之曰：「爾既至篤恭殿及大清門前。」索海遂坐廢，終太宗世不復用。世祖順治二年，以副都統從征四川，卒於軍。子多頗羅，以從入關擊流賊有勞，授牛錄章京，進一等甲喇章京。十四年，從信郡王多尼征雲南，戰死磨盤山。

倭黑，費英東諸孫。父察哈尼。方索海嗣父爵而黜也，太宗以納海、圖賴分襲，既又以事奪爵，復以察哈尼襲。尋改三等昂邦章京。卒，子倭黑，襲。世祖初元，從入關。四年，復更定爵秩，改三等精奇尼哈番，遇恩詔累進一等。十六年，進三等公，並授內大臣。康熙八年，聖祖譴鼇拜，吏部議倭黑與同族，當黜，命罷內大臣，隸驍騎營。

吳三桂反，倭黑從征。十三年，命以署副都統率兗州駐防兵，佐定南將軍希爾根進討，敗耿精忠將左宗邦於分宜，敗吳三桂將硃君聘、黃乃忠於袁州，遂收安福。擊賊鸞石嶺、白水口，屢捷。十五年，加太子太保。從大將軍安親王岳樂復萍鄉，至長沙，擊敗吳三桂兵。十六年，岳樂分兵授倭黑，令駐茶陵。十七年，移屯攸縣。十八年，從大將軍貝子彰泰下雲南，授鑲黃旗蒙古副都統。雲南平，二十一年，擢都統。議政大臣議諸將帥功罪，以倭黑擊賊長沙嘗引退，當譴，命罷太子太保。三十年，卒。子傅爾丹，自有傳。

何和禮，棟鄂氏，其先自瓦爾喀遷於棟鄂，別為一部，因以地為姓。何和禮祖曰克徹巴顏，父曰額勒吉，兄曰屯珠魯巴顏，世為其部長。何和禮年二十六，代兄長其部。棟鄂部素強，克徹巴顏與章甲城長阿哈納相仇怨。阿哈納，興祖諸孫，為「寧古塔」六貝勒之一。棟鄂屢侵寧古塔，寧古塔借兵哈達伐棟鄂，互攻掠。

太祖初起兵，聞何和禮所部兵馬精壯，乃加禮招致之。歲戊子，太祖納哈達女為妃，行。比還，遂以所部來附，太祖以長女妻焉。何和禮故有妻，挾所部留故？何和禮率三十騎地者，求與何和禮戰，太祖面諭之，乃罷兵降。旗制初定，何和禮所部隸紅旗，為本旗總管。歲戊申，從太祖征烏喇，率本旗兵破敵有功。歲辛亥，太祖命與額亦都、扈爾漢將兵伐渥集部虎爾哈路，克扎庫塔城。歲癸丑，從太祖再征烏喇。太祖招諭布占泰，猶冀其悛悔，何和禮與諸貝勒力請進攻，遂滅烏喇。天命建元，旗制更定，何和禮所部隸正紅旗。置五大臣，何和禮與焉。四年，從破明經略楊鎬。六年，下沈陽、遼陽，何和禮皆在行間，？功，授三等總兵官。九年八月，卒，年六十有四。時費英東、額亦都、安費揚古、扈爾漢皆前卒，太祖哭之慟，曰：「朕所與並肩友好諸大臣，何不遺一人以送朕老耶？」太宗朝，進爵為三等公。順治十二年，追謚溫順，勒石紀功。雍正九年，加封號曰勇勤。子六。

多積禮，何和禮次子。初授牛錄額真。事四貝勒，從伐烏拉。天聰間，擢甲喇額真。從伐錦州，圍大凌河，授游擊世職。崇德元年，帥師伐東海瓦爾喀部，俘壯丁三百餘，擢本旗梅勒額真。四年，與鎮國公扎喀納率兵屯籓、屏二城間，卒竊馬遁去，追之勿及。論罪，奪世職，籍沒，上命留弓矢、甲胄及三馬，仍領梅勒額真事。六年，從擊洪承疇，率騎兵循。七年，以老罷。順治五年，卒。？海追捕，斬獲甚

和碩圖，何和禮四子。初襲三等總兵官。太祖以大貝勒代善女妻焉，號和碩額駙。太宗即位，授正紅旗固山額真。天聰元年，從擊朝鮮，又從伐明，攻錦州、寧遠有功。二年，從貝勒阿巴泰帥師破錦州、杏山、松山諸路。九月，復伐察哈爾，克其四路軍。以功加五牛錄，進爵三等公。三年，從貝勒岳託帥師攻大安口，敗明戍兵於馬蘭峪，再敗明援兵於石門寨。復從太宗攻遵化，率本旗兵攻其城西北，克之。師薄燕京，結營土城關，明兵來攻，擊卻之。復敗明師於盧溝橋，與副都統阿山等陣斬明武經略滿桂、總兵孫祖壽，獲黑雲龍、麻登雲。師旋，克永平，帥騎兵守灤州。五年，從圍大凌河城，以本旗兵當其西北。明兵突圍出，與都統葉臣等夾擊破之，追奔及城壕而還。七年，上詢伐明及朝鮮、察哈爾三國何先，和碩圖疏言：「宜先葺治諸城堡，乃覘明邊，乘瑕而入。若天佑我，各城納款，勢不能速歸，南界六城，立界屯耕，修築可差後。慮我兵既出，敵伺其隙，鞭長不及，難為援也。沈陽、牛莊、耀州三城宜先繕完，庶邊界內外皆可長驅。」七月，和碩圖卒，上親臨哭之。順治十二年，追謚端恪。

都類，何和禮第五子，公主出也。初為牛錄額真，洊擢本旗固山額真。以公主子，增領兩牛錄。崇德元年，從太宗伐朝鮮，薄漢城，先登，城潰，率阿禮哈超哈兵入城搜剿。以失察所部違法亂行，罰鍰，奪所分俘獲。三年，從貝勒岳託伐明，次密雲墻子嶺。明將以三千人來拒，都類與譚泰督部將夾擊，大敗之，獲馬百、駝二十。軍分四道進，所當輒摧破，略地至濟南而還。四年，從鄭親王濟爾哈朗圍錦州，坐所部退縮，又受蒙古饋遺，罰鍰。未幾，所部訐告都類在山東時，縱？養盜馬，私發明德王埋藏珍物，坐論死，上貸之，奪職，籍沒。八年，復起為固山額真，鎮錦州。順治三年，從肅親王豪格征張獻忠，分兵定慶陽，會師西充，擊殺獻忠，與貝勒尼堪等戡定川北州縣。師還，論功，並遇恩詔，累進二等伯。十三年，卒。

安費揚古，覺爾察氏，世居瑚濟寨。父完布祿，事太祖，有章甲、尼麻喇人誘之叛，不從，又劫其孫以要之，終無貳志。安費揚古少事太祖。旗制定，隸滿洲鑲藍旗。

歲癸未，太祖兵初起，仇尼堪外蘭，克圖倫城，攻甲版。薩爾滸城長諾米訥、柰喀達陰助尼堪外蘭，漏師期，尼堪外蘭得遁去。太祖憾諾米訥、柰喀達，執而殺之，使安費揚古率兵取其城。康嘉者，太祖再從兄弟也，惎太祖英武，與？從謀以哈達兵至，俾兆佳城長李岱為導，劫瑚濟寨。既，引去，安費揚古方獵，聞有兵，與巴遜以十二人追及，擊破之。歲甲申正月，從太祖攻兆佳城，獲李岱。其黨李古里扎泰走附汪泰，安費揚古以太祖命往諭，並汪泰降之。六月，從太祖攻馬兒墩寨，寨負險，守者甚備，矢石雜下，攻三日不克。安費揚古夜率兵自間道攀崖而上，拔其寨。歲丁亥六月，太祖伐哲陳部，八月，克洞城，歲戊子九月，克王甲城，安費揚古皆從戰有功。尋攻克章甲、尼麻喇、赫徹穆諸城，又取香潭寨；其長李墩拜湖遁走，追及於碩郭之陽，俘以獻。歲癸巳六月，太祖略哈達富爾佳齊寨。師還，太祖躬勒兵以殿，哈達貝勒孟格布祿率騎追至，一騎出太祖前，太祖方引弓射，復有三騎突至，太祖馬幾墜，三騎揮刀來犯，安費揚古截擊，盡斬之；太祖亦射孟格布祿中馬踣，敵騎敗走。太祖嘉其勇，賜號碩翁科羅巴圖魯。九月，太祖既破九部師，閏十一月，命與額亦都、噶蓋等攻訥殷路佛多和山寨，斬其長搜穩塞克什。歲己亥九月，從太祖滅哈達。

歲辛亥七月，命與臺吉阿巴泰等伐渥集部烏爾古宸、木倫二路，取其地，俘其人以歸。歲癸丑正月，從太祖滅烏喇，師薄城，安費揚古執纛先登。尋置五大臣，安費揚古與焉。天命元年七月，命與扈爾漢帥師伐東海薩哈連部，至兀爾簡河，刳木為舟，水陸並進，取河南北三十六寨。八月丁巳，師至黑龍江之陽，江水常以九月始冰，是日當駐師處獨冰，寬將競從之，師畢渡，冰旋解？六十步，若浮梁。安費揚古曰：「此天佑我國也！」策騎先涉，遂取江北十一寨，降使犬、諾洛、石拉忻三路。三年四月，太祖取撫順，明總兵張承廕等赴援，分為三營，安費揚古擊其左營，大破之，遂乘勝取三岔兒諸堡。四年，破明經略楊鎬，滅葉赫。六年，取沈陽、遼陽。安費揚古皆在行間。

七年七月，卒，年六十四。順治十六年，追謚敏壯，立碑紀其功。太宗嘗諭？臣曰：「昔達海、庫爾？勸朕用漢衣冠，朕謂非用武所宜。我等寬袍大袖，有如安費揚古、勞薩其人者，挺身突入，能御之乎？」當日猛士如云，而二人尤傑出雲。

子達爾岱、阿爾岱、碩爾輝。達爾岱以甲喇額真事太宗。伐明，攻大凌河，守臧家堡，取錦州、寧遠，征朝鮮，皆有功。順治二年，授拖沙喇哈番。七年，追？安費揚古功，進一等阿達哈哈番。康熙五十二年，聖祖念安費揚古開國勛，別授三等阿達哈哈番，令其孫明岱分襲。阿爾岱子都爾德及碩爾輝孫遜塔，皆有功，受爵世祖朝，別有傳。

扈爾漢，佟佳氏，世居雅爾古寨。父扈喇虎，與族人相仇，率所部來歸，是歲戊子，。旗制定，隸滿洲正白？太祖起兵之六年也，扈爾漢年十三，太祖養以為子。稍長，使為侍旗。扈爾漢感太祖撫育恩，誓效死，戰輒為前鋒。

瓦爾喀部蜚悠城初屬烏喇，貝勒布占泰待之虐，丁未正月，城長策穆特黑請徙附太祖，太祖命貝勒舒爾哈齊等將三千人迎之，扈爾漢從。既至蜚悠城，收環城屯寨凡五百戶，使扈爾漢與揚古利率兵三百，護以前行。布占泰發兵萬人邀諸路，扈爾漢結寨山巔，使蜚悠城之。自率二百人與烏喇兵萬人各據山為陣，相持，使馳告後？來附者五百戶入保，分兵百人來戰，揚古利迎擊，烏喇兵稍退，會後軍至，奮擊，大破之。夏五月，？軍。翌日，烏喇悉太祖命貝勒巴雅喇將千人伐渥集部，扈爾漢從，取赫席黑、俄漠和蘇魯、佛訥赫？克索三路，俘二千人。己酉冬十二月，復命扈爾漢將千人伐渥集部，取滹野路，收二千戶以還，太祖嘉其功，賚甲胄及馬，賜號「達爾漢」。辛亥冬十二月，復命扈爾漢及何和禮、額亦都將二千人伐渥集部虎爾哈路，克扎庫塔城，斬千餘級，俘二千人；撫環近諸路，收五百戶以還。癸丑，太祖討烏喇，扈爾漢及諸將皆從戰，奪門入，遂滅烏喇。太祖置五大臣，扈爾漢與焉。

先是太祖與明盟，畫界，戒民毋竊逾，違者殺毋赦。至天命初將十年，明民越境採參鑿礦，取樹木果蔬，殆歲有之。太祖使扈爾漢行邊，遇明民逾塞，取而殺之，凡五十餘輩。太祖遣綱古里、方吉納如廣寧，廣寧巡撫李維翰系諸獄，而使來責言，且求殺逾塞民者，太祖拒不許。既乃取葉赫俘十人戮撫順關下，明亦釋使者。是年秋七月，太祖命扈爾漢及安費揚古將二千人伐薩哈連部，道收兀爾簡河南北三十六寨；遂進攻薩哈連部，取十一寨，降其三路。語詳安費揚古傳。

四年春二月，明經略楊鎬大舉四道來侵，三月，太祖督軍御之，扈爾漢從貝勒阿敏先行，與明游擊喬一琦遇，擊敗之。時朝鮮出軍助明，其帥姜弘立屯孤拉庫嶺，一琦收殘卒匿朝鮮營。扈爾漢從諸貝勒擊明軍，戰於薩爾滸，破明將杜松等；戰於尚間崖，破明將馬林等：扈爾漢皆在行間。明將劉綎自寬奠入董鄂路，牛錄額真托保等戰不利。扈爾漢帥師與托保合軍，憑隘為伏，諸貝勒軍出瓦爾喀什林。劉綎將率兵登阿布達里岡為陣，扈爾漢引軍扼其沖，諸貝勒繼至，東西夾擊，破之，綎戰死，明兵遂熸。五年，太祖取沈陽，扈爾漢從擊明總兵賀世賢等，敗之。歷加世職至三等總兵官。八年冬十月，卒，年甫四十？八，太祖親臨其喪。

扈爾漢諸子：渾塔襲三等總兵官，其後不著；準塔別有傳；阿拉密襲準塔世職，附見準塔傳。

論曰：國初置五大臣以理政聽訟，有征伐則帥師以出，蓋實兼將帥之重焉。額亦都歸太祖最早，巍然元從，戰閥亦最多。費英東尤以忠讜著，歷朝褒許，稱佐命第一。何和禮、安費揚古、扈爾漢後先奔走，共成篳路藍縷之烈，積三十年，輔成大業，功施爛然。太祖建號後，諸子皆長且才，故五大臣沒而四大貝勒執政。他塔喇希福祖羅屯，傳言列五大臣，或初闕員時嘗簡補歟？草昧傳聞，蓋不可深考矣。


\end{pinyinscope}