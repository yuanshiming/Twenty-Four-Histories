\article{志一百九}

\begin{pinyinscope}
○兵五

△土兵

土兵惟川、甘、湖廣、雲、貴有之，調征西南，常得其用。康熙間，莽依圖戰馬寶於韶嶺，瑤兵為後援。傅弘烈平廣西，亦藉土兵義勇之力。乾隆徵廓爾喀，調金川土兵五千，討安南，以土兵隨征。傅恆征金川，疏言：「奮勇摧敵，固仗八旗。鄉導必用土兵，小金川土兵尤驍勇善戰。」岳鍾琪平西藏，咸、同間討黔、蜀發匪，其明效也。

古西南夷多槃瓠遺種，曰僚、曰伶、曰、曰僮、曰瑤、曰苗。其後蕃衍，有西番、僰人、擺夷、麼些、佫人鹿、咱哩、惈、俍、瑤等目。苗蠻種類尤多，如花苗、紅苗、花仡佬、紅仡佬、白惈儸、黑惈儸皆是。土兵多出其中，故驍強可用。土兵之制，甘肅、四川、兩廣、湖南、雲、貴或隸土司，或屬土弁，或歸營汛。甘肅土兵附番部。四川土兵附屯弁、屯蕃。湖南土兵附練兵、屯兵。別有番民七十九族，分隸西寧、西藏。茲並述於篇。

甘肅土兵：

狄道州臨洮衛指揮僉事轄十五族。河州指揮僉事轄四十八戶。韓家集指揮使轄二族。

岷州宕昌城指揮使轄十六族。攢都溝外委百戶轄四十一莊。麻霙里外委土官轄二族。閭井外委百戶轄十一莊。歸安里副千戶轄土民四十八族，番民四十三族。

洮州卓泥堡指揮使兼護國禪師轄五百二十族，馬兵五百，步兵千五百，土守備一，千總、把總四，外委七。資卜指揮使轄七十六族，土守備一，千總、把總、外委各二，馬兵五十，步兵百。著遜百戶轄七族，兵十人。西寧縣寄彥才溝指揮使轄八族，土千總一，把總二，馬兵五十，步兵百。陳家臺指揮使轄一百十二戶，土千總、把總各一，馬兵五，步兵二十。乞塔城指揮使轄四十八族，土千總、把總各一，馬步兵各五十。納家莊指揮僉事轄百二十戶，土千總、把總各一，兵二十五人。西川海子溝指揮僉事轄番民十八戶，土民三十戶，土千總、把總，兵額同上。迭溝指揮僉事轄九十戶，土千總、把總，兵額同上。循化土千戶轄西鄉上四工韓姓撒拉。保安堡土千戶轄東鄉下四工馬姓撒拉。撒拉不同番回，似羌而奉回教，舊十三工，今隸循化八工，餘隸巴燕戎格。藏土百戶轄五族。

大通縣大通川土千戶轄五族。

碾伯縣勝番溝指揮同知轄七百戶，土千總二，把總四，馬步兵百。上川口指揮同知轄四千戶，土千戶一，百戶二，土千總四，把總六，馬步兵三百。趙家灣指揮同知轄百二十戶，土千總、把總各一，馬兵五，步兵二。白崖子指揮同知轄百五十戶，兵二十五。美都川指揮僉事轄三百戶，土千總、把總各一，兵二十五。硃家堡指揮僉事轄六十二戶，兵二十五。米拉溝指揮僉事轄七十戶，土千總、把總各一，馬步兵二十五。九家巷百戶轄百餘戶，兵二十五。王家堡百戶轄百餘戶，兵二十。喇守莊指揮僉事轄七十二戶。

莊浪掌印土司指揮使轄指揮僉事、指揮使、指揮同知、正副千戶各一，百戶二，土民十旗，番民八旗，文職隸甘涼道，武職隸西寧鎮。紅山堡掌土司印指揮僉事兵五十。古城及大營灣指揮使、大通峽口指揮同知、古城正千戶、馬軍堡副千戶、西坪正千戶、西六渠百戶均率親丁效力，不轄土民。

永昌縣流水溝寺千戶轄番民五旗。

甘肅番部：

狄道州三族，河州十八族，皆康熙時舊族，雜處二十四關內。

洮州八族，大小九十餘處，亦曰南番。土司楊積慶屬番民五百二十族。

昝天錫屬番民七十六族。楊永隆屬番民七族。著洛寺僧綱楊溯洛旺秀轄番民二十三族。麻人爾寺僧綱馬昂旺丹主轄番民二十一族。圓成寺僧正侯洛扎旦主轄番民四族。

岷州熟番四十三族，舊屬土司，後為歸安里，惟白水江以南、南山內外，皆黑番所在，亦稱若瓦。南山以東馬土司轄，以西楊土司轄，凡番寺三十五所，轄番民霙古喇哈等二十四族。

文縣番族五百族，番地二十二處。馬百戶番地二十八處，雍正八年，改番歸流曰新民。

西寧縣番民十三族，番寺三十八族。

貴德熟番舊五十四族，存五族，生番舊十九族，存五族，野番十九族，俱插帳河濱，番寺大者六所。

循化口內熟番十二族，口外西番四十九寨，口外南番二十一寨。

丹噶爾南鄉熟番一族，河南西番八族。

武威縣峽溝番民三族，沙溝一族，上下大水寺五族，南山八族。

鎮番縣八力曼插漢番民一族。

永昌縣番民五族。

古浪縣東山圍場溝番民四族。黃羊川五族。柏林溝二族。

平番縣熟番三十六族，舊十餘萬丁，同治間存千餘人，番寺十四所。洛洛城十三堡番民八族，二千三百餘丁。

張掖縣唐烏忒黑番三族，康熙間給首領劄銜。撫彞通判轄西喇古兒黃番五族，唐烏忒黑番三族，八族設正副頭目，給守備、千總職銜，番民俱充兵伍。

高臺縣唐烏忒黑番一族，每壯丁一，納馬一匹入營。西喇古兒黃番二族，隸紅崖營。

四川土兵：

松潘中營所屬土司七寨，土百戶二，千戶五。左營所屬土司二寨，土千戶、百戶各一。右營所屬土司一寨，土百戶一。漳臘營所屬土司五十二寨，土千戶十四，百戶二十五，土目十三。平番營所屬土司二寨、一寺，土千戶三。南坪營所屬土司二寨，寨首二人。

茂州疊溪營所屬土司六寨，土千戶、百戶各一。

龍安府龍安營所屬土司隘口一，堡一，長官司一，土通判、知事各一。

雜穀維州協左營所屬土司宣慰司一，轄大小二十八寨。右營所屬土司宣慰司一，轄十九寨，長官司三，轄四十五寨。

茂州營所屬土司長官司一，副長官司一，安撫司、土巡檢各一。

懋功懋功協所屬土司，安撫司、宣撫司各一，轄大小四十六寨。

建昌鎮中營所屬土司，河東長官司一，土百戶三，土目十一，民戶皆惈儸部落。阿都正長官司一，轄土目四人，阿都副長官司一，轄土目十一，民戶皆苗夷。沙罵宣撫司所轄土目五十，民戶皆蠻夷。右所屬河西土千總一，土目四，民戶皆平夷。

越俊越俊營所屬土司，工⼙部宣撫司一，土目十一。寧越營所屬暖帶密土千戶一，轄鄉總七，土目一。暖帶田壩土千戶一。松林地土千戶一，轄土百戶五。以上民戶皆番夷。

鹽源縣會鹽營所屬土司，木里安撫司一。瓜別安撫司一。馬喇副長官司一。古柏樹土戶一，轄土目二。中所、左所轄土目一，右所土千戶各一。前所、後所土百戶各一。以上民戶皆番夷。

冕寧縣冕山營所屬土千戶、土百戶十三，土目四，村戶皆夷也。

會理州會川所屬營司土千戶三，土百戶四，民戶皆番也。永定營所屬土千戶一，村戶皆夷也。

打箭爐泰寧營所屬沈邊長官司一，冷邊長官司一，民戶皆番也。

天全州黎雅營所屬穆坪宣慰司一。

清溪縣黎雅營所屬土千戶一，土百戶二。

打箭爐阜和協所屬明正宣慰司一，土千戶一，土百戶四十八。革什咱布安撫司一。巴底宣慰司一。喇袞安撫司一。霍耳竹窩安撫司一，轄土千戶、百戶各一。章谷安撫司一，轄土百戶四。納林沖長官司一。瓦述色他長官司一。瓦述更平長官司一。瓦述保科安撫司一。以上戶皆土民，多少不等。

德耳格忒宣慰司一，轄土百戶六，民戶皆番。霍耳白利長官司一。霍耳咱安撫司一，轄土百戶二。霍耳東科長官司一。春科安撫司一，副土司一。上瞻對茹長官司一。峪納土千戶一。蒙葛結長官司一。林蔥安撫司一。上納奪安撫司一，轄土千戶一，百戶三。下瞻對安撫司一，轄土百戶二。上瞻對撤墩土千戶一。中瞻對茹色長官司一。以上戶皆土民。

上述土司，其中如春科等，有已納印者，清季設專官治之。三瞻曾畀西藏，為其轄境。其後邊釁屢生，宣統初收復。

里塘糧務所屬里塘宣撫司一，副土司一，轄長官司三，土百戶二，戶皆番民。

巴塘糧務所屬巴塘宣撫司一，副土司一，轄土百戶七，戶皆土民。

石砫夔州協所屬宣慰司一。乾隆間改土通判。

瀘州瀘州營所屬長官司一。

雷波普安營所屬土千總一，土舍二。安阜營所屬土舍一。屏山縣所屬長官司四。以上民戶皆番夷。

馬邊馬邊營所屬土千戶一，百戶九，土外委一。

峨邊歸化汛、冷磧汛所屬嶺夷十二地，夷人頭目十二。赤夷十三枝。膽巴家土千總、把總各一，轄頭目四。哈納家土千總、把總各一，轄頭目三。蜚瓜家千總一，把總二，轄頭目二。魁西家土千總、把總各一。以上民戶娃子為多。娃子者，漢人被掠入夷巢之名。

四川屯弁：

雜穀維州協所屬雜穀腦屯守備一，轄屯千總二，屯把總四，屯外委八。乾堡寨上孟董、下孟董、九子寨均屯守備一，轄千總、把總、外委十四。以上民戶皆番。

懋功懋功協所屬攢拉八角碉屯守備一，千總、把總、外委六。撫邊屯所屬屯把總一。攢拉漢牛屯守備一，千總、把總、外委六。撫邊屯所屬攢拉別思滿屯守備一，千總、把總、外委七，馬爾富屯外委一，曾頭溝千總一。章穀屯屬攢拉屯守備一，千總、把總、外委八，分轄宅壟屯把總一，外委四。崇化屯屬促浸河東屯守備一，千總、把總、外委十五。綏靖屯屬促浸河西屯守備一，千總、把總、外委二十四。以上戶皆屯番。

四川已廢土司：

建昌道所屬天全六番招討司、副招討司各一。大涼山阿都宣撫司一。建昌壩南路安撫司一。河西宣慰司一、土百戶四。審札等處土百戶三。北路甸沙關土千戶一。

冕山營所屬寧番安撫司一、土百戶二。皮羅木羅等處土百戶四，頭人三枝。靖遠營土百戶四，頭人四枝。涼山等處番夷頭人六枝。如昆等處頭人九枝。冕山營徵收土千戶及頭人二枝。

雅州府屬司徒一、大國師一。

打箭爐屬中瞻對長官司一。

川東道屬宣慰司、長官司各一。

松茂道屬雜穀土司一。

兩廣土兵：

廣東高州府茂名縣瑤兵六百六十四，俍兵六百六十六，轄瑤山四十四。電白縣僮兵百六十五，轄瑤山二十一。信宜縣瑤兵百七十七，俍兵五百九十五，轄瑤山四十一。化州瑤兵五百二十四，俍兵百九十四，轄瑤山五十一。石城縣瑤兵四百九十七，轄瑤山二。廉州府牛藤閘俍總一，兵四十六。馬頭閘俍目一，兵十五。水鳴閘俍目一，兵三十四。冷水閘俍目一，兵二十三。九叉閘俍目一，兵十四。沙尾閘俍目一，兵二十。藤柯閘俍目一，兵二十。丹竹閘俍目一，兵十九。樟木閘俍目一，兵三十。

廣西桂林府龍勝二堡，堡目各一。臨桂十三堡，堡目十三。靈川五堡一隘，堡目五，隘長一。永寧州二鎮，俍長二。永福十一堡，堡目十一。義寧五堡，堡目五。全州隘長六。以上各土兵，自二十四至二百九十二。灌陽俍兵最少，臨桂最多。

柳州府雒容土舍一，堡目三。羅城十五堡，堡目十五。柳城二十一堡，堡目二十一。融縣二堡，堡目二。以上土兵自十四至二百六十五。融縣最少，雒容最多。

慶遠府宜山堡目一。天河堡目一。河池州堡目一。思恩堡目一。東闌土州目一。永定土司一。永順正副土司各一。土兵自三十二人至百十人，惟那地土州兵二百八十，南丹土州兵五百十二。土州又各分兵五十屬德勝鎮。又忻城土縣兵三百，數為最多。

思恩府上林土舍、頭目、總練三十八，兵五百七十五為多。土田州兵四百，陽萬土州判兵三百次之。土上林縣兵三十，武緣堡兵五十為少。

平樂府恭城鳳皇堡隊長六。賀縣田總一，哨長三，隊長十四。荔浦堡目二。修仁堡目五。永安土舍二。以上土兵自六十五至三百十。荔浦最少，永安最多。

梧州府岑溪俍總俍目。懷集耕總、哨長、耕兵、撫兵。二縣兵皆逾三百。

潯州府桂平、平南、貴縣皆俍兵，武宣為土勇、土兵，自三、四十至三百十四不等。

南寧府宣化土勇，隆安隘兵。橫州俍兵，永淳俍兵、耕守兵。遷隆土侗兵。自三十至三百不等。

太平府龍州屬下龍土司、兩關、三卡、十四隘。明江屬上石西州兵。崇善兵，安平土州兵。萬承土州九甲兵，應調運糧，及六坊土兵。茗盈、全茗、龍英、佶倫、鎮遠、思陵等土州兵。土江州兵。土思州兵。下石西土州兵。上下凍土州兵。羅陽土縣兵。上龍土巡檢隘兵。以上兵四、五十至五百不等。餘如都結土州頭目三，兵十六為極少，土思州兵七百餘，太平土州兵千餘為最多。

鎮安府府額土兵。小鎮安土勇。天保兵。歸順州隘兵。湖潤寨隘目兵。都康、上映兩土州兵。下雷土州土勇。自三十至二百五十不等，惟向武土州土目二百二十，土兵額千二百，其最多者也。

鬱林州北流俍兵。陸川俍目、俍兵。興業俍兵。皆不過三、五十。

綜廣西土兵，蓋萬三千八百有奇。

湖南土兵：

湖南苗疆，鳳凰設中營、右營守備各官，苗兵二千，練兵千，屯兵四千。乾州設守備各官，苗兵八百，屯兵六百。永綏設守備各官，苗兵千八百，屯兵二千。永順縣設守備各官，苗兵、屯兵各百。保靖縣設守備各官，苗兵、屯兵各三百。嘉慶十年，設屯弁統屯丁，原有備戰練兵千人，準營制操習，著為例。

雲南土兵：

鎮遠，大雅口土都司各一。

麗江府，大山茨竹寨土守備各一。中甸迭巴土守備二。

鎮邊黃草嶺，杉木籠隘，六庫，阿敦子，猛遮，普寧縣普藤，維西奔子欄，元江州，雲龍州老窩，威遠猛戛，永北羊坪，保山縣登梗，魯掌，麗江府，新平縣斗門磨沙，大中甸神翁，小中甸神翁，中甸江邊神翁，中甸格沙神翁，中甸泥西神翁，鎮邊猛角猛董，圈糯千總各一。臨安府稿吾卡，漕澗，奔子欄，阿敦子，瀾滄江，臨城，其宗喇普，思茅倚邦，易武，猛獵，六順，猛籠，橄欖壩，猛旺，整董，他郎儒林裏，定南里，威遠猛戛，猛班，騰越大塘隘，明光隘，古勇隘，卯照，下猛引，賢官寨，募乃寨，東河，元江州永豐裏，茄革裏，喇博，他旦，老是達，巖旺，烏猛，烏得土把總各一。迭賓土把總五。中甸江邊，小中甸迭賓，中甸格咱，中甸泥西土把總各三。

鎮邊大山分防，猛弄掌寨，猛喇掌寨，水塘掌寨，五畝掌寨，五邦掌寨，者米掌寨，茨桶壩掌寨，馬龍掌寨，瓦遮、宗哈正掌寨，瓦遮副掌寨，宗哈副掌寨，鬥巖掌寨，阿土掌寨、土外委各一。賓川州赤谷裏，保山縣練地，武定州勒品甸土巡捕各一。

止那隘，猛豹隘，壩竹隘，黃草嶺隘撫夷各一。八關撫夷。銅壁關、萬仞關、神護關、巨石關、鐵壁關正副撫夷，各有努練土兵，自二十五、六戶至百五十餘戶。虎踞關、天馬關、漢龍關正副撫夷。

貴州土兵：

貴陽府屬中曹長官司，養龍長官司，白納長官司、副長官司，虎墜長官司。

定番州屬程番長官司，上馬橋長官司，小程番長官司，盧番長官司，方番長官司，韋番長官司，臥龍番長官司，小龍番長官司，金石番長官司，羅番長官司，大龍番長官司，木瓜長官司、副長官司，麻向長官司。

開州屬乖西長官司、副長官司。

龍里縣屬大谷龍長官司，小谷龍長官司，羊場長官司。

貴定縣屬平伐長官司，大平伐長官司，小平伐長官司，新添長官司。

郎岱屬西堡副長官司。

歸化屬康莊副長官司。

永寧州屬頂營長官司，沙營長官司。

鎮遠府屬偏橋長官司，工⼙水長官司。

黃平州屬巖門宣化長官司。

思南府屬蠻夷長官司，朗溪長官司、副長官司，沿河祐溪長官司、副長官司。

平越州屬楊義長官司。

思州府屬都坪長官司、副長官司，都素長官司、副長官司，黃道溪長官司、副長官司，施溪長官司。

黎平府屬潭溪長官司、副長官司，歐陽長官司、副長官司，龍里長官司，亮寨長官司，中林驗洞長官司，古州長官司，湖耳長官司、副長官司，八舟長官司，新化長官司，洪洲泊里長官司、副長官司。

都勻府屬都勻長官司、副長官司，邦水長官司。

麻哈州屬平定長官司，樂平長官司。

獨山州屬爛土長官司，豐寧上長官司、下長官司。

銅仁府屬省溪長官司、副長官司，提溪長官司、副長官司。

松桃屬烏羅長官司、副長官司，平頭著可長官司、副長官司。

西藏土兵：

雍正九年，新撫南稱、巴彥等處番民七十九族，地居四川、西藏、西寧間。十年夏，川、藏暨西寧分遣專官會同勘定，近西寧者歸西寧管轄，近西藏者暫隸西藏雲。

西寧管轄四十族：阿哩克族，蒙古爾津族，雍希葉布族，玉樹族，噶爾布族，蘇魯克族，尼雅木錯族，固察族，稱多族，洞巴族，多倫尼托克安圖族，阿薩克族，克列玉族，克阿永族，克葉爾濟族，克拉爾濟族，克典巴族，隆布族，上隆布族，札武族，上札武族，下札武族，札武班右族，上阿拉克碩族，上隆壩族，下隆壩族，蘇爾莽族，白利族，哈爾受族，登坡格爾吉族，下格爾吉族，格爾吉族，巴彥南稱族，南稱桑巴爾族，南稱隆冬族，南稱卓達爾族，吹冷多拉族，巴彥南稱界住牧喇嘛，拉布庫克住牧喇嘛。

西藏管轄三十九族：納書克貢巴族，畢魯族，琫盆族，達格魯族，拉克族，色爾札族，札嘛爾族，阿札克族，上阿札克族，下阿札克族，夥爾川木桑族，夥爾札麻蘇他爾族，夥爾札麻蘇他爾，只多族，瓦拉族，夥爾族，麻魯族，寧塔，尼札爾，參麻布瑪，尼牙木札族，利松麻巴族，勒達克族，多麻巴族，羊巴族，依戎夥爾族，夥爾族，彭他麻族，夥爾拉賽族，上剛噶魯族，下剛噶魯族，瓊布拉克魯族，噶魯族，色爾札族，上多爾樹族，下多爾樹族，三札族，三納拉巴族，樸族。

以上四十族，共八千四百四十三戶。三十九族，共四千八百八十九戶。雍正間，定族內人戶千戶以上設千戶一，百戶以上設百戶一，不及百戶者設百長一，每千、百戶下設散百長數人。至乾隆末，別定三十九族總百戶一，百戶十三，百長五十三，後增為百戶十六，百長六十一。


\end{pinyinscope}