\article{列傳三十}

\begin{pinyinscope}
沙爾虎達子巴海安珠瑚劉之源吳守進巴山張大猷喀喀木

梁化鳳子鼐劉芳名胡有升楊名高劉光弼劉仲錦

沙爾虎達，瓜爾佳氏，其先蘇完部人，居虎爾哈。太祖時，從其父桂勒赫來歸，授牛錄額真。天命初，從伐瓦爾喀部，有功，授世職備御。天聰元年，太宗自將伐明，攻大凌河，圍錦州，沙爾虎達以噶布什賢章京從，屢戰輒勝。三年，復從伐明，拔遵化，薄明都，沙爾虎達戰郭外，敗明兵，進世職游擊。自是數奉命與噶布什賢章京勞薩等率游騎入明邊，往來松山、杏山間，獲明邏卒十八及牙將為邏卒監者，並得牲畜、器械甚夥。大凌河城下，明將祖大壽降，既，復入錦州為明守。上遣諸將略錦州，使沙爾虎達懸書十三站山坡諭大壽。九年，與白奇超哈將領巴蘭奇等徇黑龍江，加半個前程。冬，復略錦州，還，獻俘，命分賚將士。

崇德元年，從伐朝鮮，破敵南漢山城。二年，列議政大臣。甲喇額真丹岱、阿爾津等如土默特互市，上盧明兵要諸途，命沙爾虎達帥師詣歸化城護行。三年，與噶布什賢噶喇依昂邦吳拜將八十人行邊，至紅山口，遇明兵，斬裨將二；擊走明騎兵自羅文峪至者，搴其纛，得馬四十；又破明步兵自密雲至者，斬百餘級。四年，上自將伐明，沙爾虎達將噶布什賢兵自義州向錦州，復將土默特兵二百人入寧遠北境，與甲喇額真蘇爾德、鄂碩、布丹為伏，以數騎致明師，明師堅壁不應，乃掠其採薪者以歸。五年，進世職二等甲喇章京。

六年三月，從睿親王多爾袞圍錦州，坐從王令離城遠駐，當奪職，籍家產之半，上命罰鍰。八月，遷噶布什賢噶喇依昂邦。上自將禦洪承疇，部分諸將擊敵，賜沙爾虎達馬，使將所部屯高橋東界，諭曰：「敵敗，當自杏山西臺截大道躡擊之，毋使入城。」且誡之曰：「汝平日行不逮言，今當自勉！」既戰，明師敗，沙爾虎達違節制，縱潰兵二百餘入城。上命系而問之，沙爾虎達稽首對曰：「殺臣祗一死，宥當效命。」上乃宥之，降授甲喇額真。七年，與珠瑪喇率師伐虎爾哈部，降喀爾喀木等十七人、戶千餘，得馬騾牲畜。師還，宴勞，賚布帛有差。

順治元年，伐庫爾喀，伐黑龍江，皆有功。復從擊李自成，破潼關。二年，從攻江寧，下杭州，進世職一等甲喇章京。四年，授梅勒額真。帥師屯東昌，討平土寇丁維嶽、張堯中，加半個前程。五年，從討江西叛將金聲桓。遷巴牙喇纛額真，復為議政大臣。六年，定河間土寇。七年，調鑲藍旗滿洲梅勒額真。累進一等阿思哈尼哈番。九年七月，命帥師駐防寧古塔。十年，擢固山額真，仍留鎮，賜冠服、鞍馬。十五年七月，俄羅斯寇邊，沙爾虎達擊之走，多所俘馘。十六年，卒，謚襄壯。以其子巴海襲。

巴海初以牛錄額真事世祖，累遷秘書院侍讀學士。既襲世職，上諭吏部曰：「寧古塔邊地，沙爾虎達駐防久，得人心。巴海勤慎，堪代其父。授寧古塔總管。」十七年，俄羅斯復寇邊，巴海與梅勒章京尼哈裡等帥師至黑龍江、松花江交匯處，詗敵在飛牙喀西境，即疾趨使犬部界，分部舟師，潛伏江隈。俄羅斯人以舟至，伏起合擊，我師有五舟戰不利。既，俄羅斯人敗，棄舟走，巴海逐戰，斬六十餘級。俄羅斯人入水死者甚眾，得其舟槍砲若他械，因降飛牙喀百二十餘戶。敘功，加拖沙喇哈番。明年，以巴海奏捷諱未言有五舟戰不利，盡削原襲及功加世職。

康熙元年，改設黑龍江將軍，仍以命巴海。十年，上東巡，詣盛京，巴海朝行在。上問寧古塔及瓦爾喀、虎爾哈諸部風俗，巴海具以對。諭曰：「朕初聞爾能，今侍左右，益知爾矣。飛牙喀、赫哲雖服我，然其性暴戾，當迪以教化。俄羅斯尤當慎防。訓練士馬，整備器杭州，進世職一等甲喇章京。四年，授梅勒額真。帥師屯東昌，討平土寇丁維嶽、張堯中，加半個前程。五年，從討江西叛將金聲桓。遷巴牙喇纛額真，復為議政大臣。六年，定河間土寇。七年，調鑲藍旗滿洲梅勒額真。累進一等阿思哈尼哈番。九年七月，命帥師駐防寧古塔。十年，擢固山額真，仍留鎮，賜冠服、鞍馬。十五年七月，俄羅斯寇邊，沙爾虎達擊之走，多所俘馘。十六年，卒，謚襄壯。以其子巴海襲。

巴海初以牛錄額真事世祖，累遷秘書院侍讀學士。既襲世職，上諭吏部曰：「寧古塔邊地，沙爾虎達駐防久，得人心。巴海勤慎，堪代其父。授寧古塔總管。」十七年，俄羅斯復寇邊，巴海與梅勒章京尼哈裡等帥師至黑龍江、松花江交匯處，詗敵在飛牙喀西境，即疾趨使犬部界，分部舟師，潛伏江隈。俄羅斯人以舟至，伏起合擊，我師有五舟戰不利。既，俄羅斯人敗，棄舟走，巴海逐戰，斬六十餘級。俄羅斯人入水死者甚眾，得其舟槍砲若他械，因降飛牙喀百二十餘戶。敘功，加拖沙喇哈番。明年，以巴海奏捷諱未言有五舟戰不利，盡削原襲及功加世職。

康熙元年，改設黑龍江將軍，仍以命巴海。十年，上東巡，詣盛京，巴海朝行在。上問寧古塔及瓦爾喀、虎爾哈諸部風俗，巴海具以對。諭曰：「朕初聞爾能，今侍左右，益知爾矣。飛牙喀、赫哲雖服我，然其性暴戾，當迪以教化。俄羅斯尤當慎防。訓練士馬，整備器械，毋墮其狡謀。爾膺邊方重任，當黽勉報知遇！」

邊外有墨爾哲之族，累世輸貢，巴海招之降。其長扎努喀布克托等請內徙，巴海請徙置寧古塔近地，置佐領四十，以授扎努喀布克托及其族屬，分領其眾，號為新滿洲。十三年冬，巴海率諸佐領入覲，上錫予有差，賜巴海黑狐裘、貂朝衣各一襲。十七年，敕獎巴海及副都統安珠瑚撫輯新滿洲有勞，予世職一等阿達哈哈番兼拖沙喇哈番。

二十一年，巴海疏言官兵捕採葠者，當視所得多寡行賞。上為下部議，並誡非採葠者毋妄捕。是歲，上復東巡，詣盛京，幸吉林，察官兵勞苦。既還京師，諭巴海罷採鷹、捕鱘鰉諸役。二十二年，以報田禾歉收不實，部議奪官，削世職，上猶念巴海撫輯新滿洲有勞，命罷將軍，降三等阿達哈哈番。二十三年，授鑲藍旗蒙古都統，列議政大臣。三十五年，卒。子四格，襲職。

安珠瑚，瓜爾佳氏，滿洲正黃旗人，先世居蘇完。父阿喇穆，任牛錄額真。順治元年，從入關，擊李自成，戰死，授世職半個前程。安珠瑚襲職，遇恩詔，累進三等阿達哈哈番。擢甲喇額真，兼刑部郎中。從大將軍伊爾德攻舟山，從將軍濟什哈討萊州土寇於七，皆有功。康熙六年，授寧古塔副都統。十五年，增設吉林烏喇副都統，以命安珠瑚，佐巴海撫新滿洲，進世職如巴海。十七年，擢盛京將軍。二十一年，上東巡，見邊界多戰骨暴露，諭-9587-安珠瑚遍察收瘞。二十二年，以疾乞休，上責安珠瑚失職，奪官，發吉林烏拉效力。二十四年，授索倫總管。二十五年，卒。

安珠瑚入對，嘗言所轄士兵皆藐視之，上知其庸懦，及卒，命削其世職。

劉之源，漢軍鑲黃旗人。天聰九年，授甲喇額真。崇德五年，從上伐明，攻錦州，距城東五里發砲隳其臺。復列砲城北擊晾馬臺，殪明兵。尋代馬光遠為正黃、鑲黃二旗漢軍固山額真。六年，從睿親王多爾袞圍松山，發砲隳臺四，獲明將王希賢、崔定國、楊重鎮等，又斬裨將三。七年，從鄭親王濟爾哈朗圍塔山，列砲城西，毀其垣二十餘丈，殲城兵，隳杏山城北臺，又擊毀其垣，城兵懼，乃出降，授世職二等甲喇章京。分設漢軍八旗，之源仍領鑲黃旗。八年，從鄭親王攻克中後所，斬明將吳良弼、王國安等；進攻前屯衛，發砲隳其城：進世職一等。

順治元年，從入關，命與固山額真李國翰剿定畿南餘寇。復從固山額真葉臣等西征，克太原。又與固山額真巴哈納自汾州逐寇至平陽，斬馘四千餘。山西寇始盡。師還，優賚。二年，從順承郡王勒克德渾下湖廣，討李自成，與國翰合師破應山。降將馬進忠復叛，與固山額真金礪擊敗之武昌，得舟六十餘，遂徇湖北。五年，授定南將軍，從鄭親王再下湖-9588-廣。六年，攻湘潭，明總督何騰蛟分三隊出戰，之源分兵應之，敗明兵，克其城，獲騰蛟。夜督兵逐進忠，平明劘其壘。復進克寶慶，並破南山坡九壘，斬明將馬有志、胡進玉等，進忠跳而免。又擊破明將袁宗第於洪江、王永強於便水驛。敘功，遇恩詔，世職累進一等阿思哈尼哈番兼拖沙喇哈番。

八年，與金礪駐防杭州。明大學士張肯堂與其將阮進、張名振擁魯王以海屯舟山，之源與總督陳錦、總兵田雄合師攻之，破明兵於橫水洋，獲進。逼螺頭門，肯堂城守十餘日，師以雲梯登，肯堂及魯王諸臣李向中、吳鍾巒、硃永佑等縱火自焚死。名振以魯王遁三盤島，之源遣總兵馬進寶等追擊破之，焚其積聚；復敗之於沙埕，收各奧戶口八千五百餘，悉令歸農。論功，進三等精奇尼哈番。

十六年八月，授鎮海大將軍，駐防鎮江。疏言：「京口百川匯流，江南財賦自此輓運北輸。近因鄭成功入犯，幾至橫截運道。宜先練習水師，以資防禦。防海策有三：出海會哨，勿使入江，上也；循塘拒敵，勿使登陸，中也；列陣備兵，勿使近城，斯下矣。顧練水師當先造船，火器、水手、舵工，百無一備，何以禦賊？」上敕兵部下總督郎廷佐制備。十七年，疏言：「京口水師造船二百，募水手、舵工八千餘，一時難以集事。沿海民有雙桅沙船，造作堅固，其人熟於洋面水道，請查驗船堪用者予收用，船戶給以糧餉。舊設戰船低小，不必修-9589-補。邊海砲臺、烽墩、橋路，請敕督撫下沿海州縣修葺高廣。」下兵部，並從之。尋得成功遣諜與提督馬逢知關通狀，疏聞，命侍郎尼滿會之源鞫實，逢知坐誅。

康熙三年，召還京，仍任都統。四年，以病乞休，加太子太保，致仕，以其子光代為都統。鰲拜得罪，之源、光坐黨附，奪官論死，上命寬之。之源尋卒。妻胡叩閽，訴之源功罪足相當，詔復官，並予三等精奇尼哈番，仍以光襲。三傳，降襲三等阿思哈尼哈番。乾隆初，定封三等男。

吳守進，漢軍正紅旗人，初籍遼陽。太祖時來歸，從征伐有勞，授世職游擊。天聰五年，授戶部承政。八年，考滿，進世職一等甲喇章京。時始設漢軍世管牛錄額真，命守進兼任。崇德三年，改左參政。四年，坐賕，論罪至死，命貸之，削世職，解參政，籍其家之半，仍攝正紅旗漢軍梅勒額真。旋真除。

六年，從睿親王多爾袞、武英郡王阿濟格攻錦州，守進發砲克塔山四臺，獲明將王希賢、崔定國等，多所斬馘。七年，擢本旗固山額真。率師攻松山、杏山，明兵屯呂洪山口，與固山額真金礪擊破之。明兵保杏山側二臺，復與固山額真劉之源擊破之，遂拔杏山。尋命與梅勒額真馬光輝等詣錦州督鑄砲。八年，從攻寧遠，取中後所、前屯衛。

順治元年，從入關，復授世職二等甲喇章京。從固山額真葉臣徇山西，克太原。復從豫親王破李自成，下江南，敗明師，克揚州、江陰，復進破嘉興。敘功，進一等。四年，授定西將軍，駐漢中。五年，卒。子國柄襲。從征湖廣，官梅勒額真，加世職拖沙喇哈番。

巴山，瓜爾佳氏，滿洲鑲黃旗人，世居哈達。祖巴岱，國初率眾來歸，授世管牛錄額真。再傳至巴山。天聰五年，從太宗伐明，圍大凌河。城兵出戰，梅勒額真屯布祿、牛錄額真郎格等戰沒，巴山馳入陣，以其尸還。六年，從伐察哈爾，其部人竄入大同，往取之。師還，巴山與承政圖爾格殿，明兵追襲，設伏邀擊，斬馘甚眾。八年，授世職牛錄章京。尋擢甲喇額真。

崇德元年，從上伐朝鮮，與甲喇額真屯泰等先眾破敵。三年，兼任工部理事官。從貝勒岳託伐明，自墻子嶺入邊，薄明都，擊敗明太監馮永盛兵；攻鉅鹿，率所部以雲梯先登，克之：加半個前程。五年，與承政薩穆什喀、索海等伐虎爾哈部，攻掛喇爾屯。七年，從奉國將軍巴布泰率師駐錦州。

順治元年，從入關，督所部步兵擊敗李自成，擢工部侍郎，進世職三等阿達哈哈番。二年，授梅勒額真，鎮守江寧。三年，命總管江寧駐防滿洲兵，特置總督糧儲兼理錢法，駐江寧，以協領鄂屯兼任，加戶部侍郎，以重其事。時江北諸山寨並起，號為明守。江寧民有謀為應者，巴山詗知之，捕斬三十人。未幾，明潞安王誼石以二萬人分三道攻江寧，巴山會招撫大學士洪承疇等督兵御之，誼石敗走。語詳承疇傳。明故左通政嘉定侯峒曾以二年死難，四年，其子元瀞通表魯王以海，取敕書及其將黃斌卿致承疇書以歸。柘林游擊陳可得之，有「內殺巴、張二將」語，指巴山及提督張大猷也。事聞，上以敵謀設間，詔慰承疇，而諭獎巴山及大猷「嚴察亂萌，公忠盡職」。

六年，江南總督馬國柱討六安山寇，巴山及大猷以師會，斬其渠張福寰，諸寨悉平，進三等阿思哈尼哈番。是歲，裁總督糧儲錢法，不復置。九年，將軍金礪討鄭成功，請益師，部議調江寧駐防兵二百，鄂屯與理事官額赫納、烏庫理率以行，攻海澄。成功兵劫我軍砲，鄂屯與額赫納擊卻之。成功兵十餘萬逆戰，鄂屯督兵縱擊，成功兵退，斷橋。鄂屯與烏庫理策馬逕渡，成功兵潰，破其壘數十，降數千人。尋召巴山還京，以喀喀木代。十一年，復錄江寧平寇功，進世職二等。康熙十二年，卒。

子舒恕，襲世職。從大學士圖海討王輔臣，次平涼城北虎山苾，擊敗輔臣兵。復從都統穆占討吳三桂，擊敗三桂兵於松滋，進圍雲南，屢敗吳世璠將胡國柄、劉龍、黃明等，又困其將馬寶、巴養元等於烏木山。論功，進世職一等。卒，子長清，改襲一等阿達哈哈番。

張大猷，漢軍鑲黃旗人，初籍遼陽。太祖克遼陽，大猷以千總自廣寧來降，授牛錄額真。天聰初，明邊將遣諜招我新附之眾，大猷發其事。太宗嘉之，予世職游擊。崇德三年，授刑部理事官。尋擢漢軍梅勒額真。四年，更定漢軍旗制，授鑲黃旗梅勒額真。五年，從睿親王多爾袞圍錦州，率本旗兵攻五里臺及晾馬山、馬家湖，皆下，又克金塔口臺。六年，從鄭親王濟爾哈朗圍錦州，明騎兵自松山至，謀奪砲，大猷擊卻之。復與固山額真劉之源等攻克塔山、杏山及附近諸臺。論功，進二等甲喇章京。七年，遷兵部參政。十月，從貝勒阿巴泰伐明，築橋渾河濟師，擊破明總督範阿衡軍。八年，從攻寧遠，取中後所、前屯衛，進世職一等。

順治元年，從固山額真葉臣徇山西，克太原，與固山額真李國翰撫定諸郡縣。二年，師定江南，與固山額真吳守進下浙江，次石門，明兵自杭州夜來襲，卻之。還，克嘉興。三年，命與巴山率兵鎮守江寧，總管漢軍及綠旗兵。旋授提督江南總兵官。論功，進世職三等梅勒章京。六年，同討張福寰。總督馬國柱奏大猷身先士卒，履險摧鋒，功第一，進世職三等精奇尼哈番。九年，卒。三傳，降襲三等阿思哈尼番。乾隆初，定封三等男。

喀喀木，薩哈爾察氏，滿洲鑲黃旗人，先世居烏喇部。父塘阿禮，當太祖時，率百人來歸，授牛錄額真。從伐遼東有功，予世職游擊。從伐瓦爾喀，射熊，為所傷，卒。

喀喀木嗣領牛錄。崇德三年，授吏部理事官。五年，從伐虎爾哈部，敵據柵拒戰，喀喀木督兵破柵，斬級二百，俘一百三十。七年，從伐明，攻松山，本旗將領失律未察舉，降世職牛錄章京。八年，擢吏部參政。順治元年，署梅勒額真。從入關，加半個前程。尋改侍郎。四年，復世職三等甲喇章京。鄖陽總兵王光恩坐事逮系，其弟光泰叛據鄖陽，提督孫定遼戰死，勢甚張，上命喀喀木率兵討之。師將薄鄖陽，光泰遁走，喀喀木與副將王平率師逐捕，戰房縣，斬級千餘。光泰走四川，喀喀木駐軍鄖陽。

五年，金聲桓自江西窺湖廣，總督羅繡錦疏請留喀喀木駐荊州。六年，召還。七年，授鑲黃旗梅勒額真，世職累進三等阿思哈尼哈番。八年，命與固山額真噶達渾等率兵討蒙古鄂爾多斯部長多爾濟。九年，師出寧夏，至賀蘭山，擊斬多爾濟，並殲其部眾，俘其餘以歸，得馬駝數百、牛千餘、羊萬餘。

尋命代巴山為鎮守江寧總管。十年，明將李定國兵犯廣東，潮州總兵郝尚久叛應之，授喀喀木靖南將軍，率師會靖南王耿繼茂討尚久。圍逾月，督兵以雲梯登，尚久入井死，潮州及旁近州縣皆定。還駐江寧。

十六年，鄭成功大舉入犯，破鎮江，復陷瓜洲，溯江上。喀喀木與總督郎廷佐、提督管效忠謀禦敵，檄總兵梁化鳳赴援。會梅勒額真噶哈、瑪爾賽自貴州旋師，循江東道江寧，入城同守。喀喀木曰：「賊勢盛，宜乘其未集先擊之。」簡精銳逆擊，成功前軍為少卻，得舟二十餘。俄成功兵大至，連營八十有三，舟蔽江，喀喀木晝夜防守。化鳳援兵至，乃議使綠旗兵先出戰。化鳳出儀鳳門，效忠出鍾阜門，夾擊，破成功兵，獲其將餘新等。明日，喀喀木與噶哈、瑪爾賽督兵出神策門，成功兵據白土山列陣，乃分兵左右仰攻，與化鳳率精銳搗其中堅，獲其將甘輝及裨佐數人，斬馘無算。成功兵潰，走出海。事聞，部議失鎮江、瓜洲當議罪，上以固守江寧功大，命免議。

康熙元年，改總管為將軍，仍以命喀喀木。七年，卒，授其子喇揚阿一等阿達哈哈番兼拖沙喇哈番。

梁化鳳，字翀天，陜西長安縣人。順治三年武進士。四年，授山西高山衛守備。五年，從英親王阿濟格討叛將姜瓖，克陽和城，擒瓖將郭二用。擢大同掌印都司。時大同、左衛、渾源、太原、汾、澤群盜競起應瓖。六年，化鳳攻大同，破北窯溝，寇據山巔，懸柴以火燔之，獲其渠李義、張豹。攻渾源，徇韓村、玉合堡、張家堡，破賈莊，獲其渠王平；乃克渾源，又獲其渠方三、唐虎誅之。攻左衛，降雲岡、高山二堡，遂合圍。化鳳中三矢，戰愈力，寇以城降。敘功，超加都督僉事，以副將推用。進攻太原，寇出戰，化鳳左臂中槍，矢集於髀，益奮斗，執所置巡撫姜建勛，乃克太原。進解平陽圍，攻汾州，敗其渠沈海。攻孝義，寇渠張爾德來援，與戰大破之，乃克汾州，獲爾德。海復以兵至，再戰擊敗之，走潞安。迭下曹家堡、記古寨、善信堡。介休、平遙、祁、徐溝諸縣悉降。進攻太谷，克之，獲其渠蘇升，乃克潞安，海走九仙臺。拔長子，進攻九仙臺，山峻，騎不得上；以火攻之，寇不支，海出降。進定澤州。是歲凡二十二戰皆捷。七年，復殲餘寇於牛鼻寨，獲其渠袁忠。山西悉定。

八年，借補江南蕪永營參將。討平石皿、鷺鷥二湖盜，獲其渠楊萬科。十二年，擢浙江寧波副將。明將張名振屯崇明平洋沙，總督馬國柱檄化鳳署蘇松總兵。名振攻高橋，化鳳馳赴戰，迭擊敗之，遂復平洋沙。十三年，真除蘇松總兵。化鳳以平洋沙懸隔海中，戍守不及。沿海築壩十餘里使內屬，並引水灌田，俾海濱斥鹵化為膏腴。

會鄭成功攻崇明，遣諜疑眾，化鳳擒斬之，督兵迎戰，獲其將侯丁秀、宮龍、陳義等。又遣諸將設伏，斬其將陳正，縛致曾進等十一人。成功引去，七月，復大舉入寇，連舟蔽江，號百萬，陷鎮江，直犯江寧，南北中梗。化鳳將所部兵三千人疾馳赴援，升高了敵，見成功軍不整，樵蘇四出，軍士浮後湖而嬉，乃率五百騎夜出神策門，破白土山敵壘。明日，督兵出儀鳳門，提督管效忠出鍾阜門，夾擊搏戰，拔巨纛，毀其木寨，簡驍勇乘屋，發火器，矢石雜下，成功兵奔潰，逐至龍江關，獲其將餘自新等。成功收餘眾，連營屯白土山，眾猶數十萬。又明日，復與總管喀喀木等出神策門，直攻白土山，督將士仰擊，寇迎拒，殊死戰。甘輝者，成功驍將也，化鳳入陣生獲之。成功兵奪氣，遂奔不可止，逐北斬馘。迫江上，化鳳先遣別將焚其舟，成功兵自蹂藉及入江死者無算。成功遁入海，化鳳策成功當還攻崇明，先遣別將為備。成功出海攻崇明，化鳳自江寧還援；成功度不能克，括民舟將渡白茅口，化鳳與相值，絕流迅擊，砲石蕩海波，成功復大敗，跳而免。敘功，授世職三等阿達哈哈番，賜金甲、貂裘。

十七年，擢蘇松提督，加太子太保、左都督。化鳳疏言：「蘇、松濱海，地袤八百餘里，標兵止二千餘。請酌調省兵三千八百，立六營，資捍禦。」下部議，從之。十八年，上復錄化鳳功，進世職三等阿思哈尼哈番。尋裁江安廬鳳提督，以化鳳為江南提督。時議者以臺灣未復，用廣東、福建例，蘇、松濱海立界，徙居民於內地。化鳳曰：「沿海設兵，賦擬棄之地以養之。國既足兵，民無廢業，遷界何為？」奏入，上從其言。康熙十年，卒，贈少保，謚敏壯。聖祖巡西安，遣官祭其墓。乾隆初，定封三等男。

鼐，其次子也。以廕授川陜督標左營游擊。吳三桂亂起，總督哈占令鼐率兵駐黑水峪，敗王輔臣之兵於觀音堂。調興安城守游擊。從征漢中，戰屢捷，克達州，加都督僉事。三遷至福建陸路提督。四十五年，擢福建浙江總督。上南巡，書「旂常世美」字賜之。初，金世榮為總督，謂出洋大船易藏盜，奏定漁船不得用雙桅，商船悉令改造，樑頭不得過丈有八尺。鼐力言無益海疆，徒累於商民，上命弛其禁。四十七年，疏言嘉、湖諸水皆洩入太湖，通津要道，發帑疏治；支河淤淺，勸民開濬。上諭支河勸民開濬，慮有司藉此私派，當並發帑疏治。四十九年，以母喪去官。五十三年，卒。

劉芳名，字孝五，漢軍正白旗人，初籍寧夏。仕明至柳溝總兵。順治元年，降，命仍原官。二年，調寧夏，賜白金、冠服。時陜西初定，多盜，悍卒復伺隙謀亂。芳名撫綏訓練，冀樹威望，銷亂萌，總督孟喬芳疏獎其才。武大定叛固原，賀珍叛漢中，師進討，芳名皆有功。三年，方赴鞏昌剿寇，寧夏兵遽變，戕巡撫焦安民。芳名馳還，察知裨將王元、馬德首亂，遣德署花馬池副將，分元勢；偵元將出城就寇渠洪大誥，芳名設伏，俟元至，伏發，元力拒，諸將樊朝臣、姜九成等衷擊之，元敗奔，副將馬寧等追擊，獲以歸。芳名別遣將搜斬大誥。德聞元誅而懼。四年春，芳名偕河東道馬之先出師惠安，德乘間糾黨劫軍資，遁入山，合寇渠賀宏器等自紅古城出口，襲破安定。螺山寇王一林戕參將張純以應之，橫行寧固、平慶間。芳名督所部兵進次亂麻川，破賊；復進次預望城，再破賊，斬一林，德以四騎走，追及之河兒坪，縛而磔之，亂乃定，授三等阿達哈哈番，擢四川提督、定西將軍。尋命以右都督留鎮寧夏。五年，討平香山寇李彩。

馬德之誅，副將劉登樓預有功。登樓居榆林寧塞，多力而狡。六年，以延安叛應姜瓖，易衣服，自署「大明招撫總督」，戕靖邊道夏時芳，騰書致芳名。芳名以見汙，怒，封其書示巡撫李鑒，鑒以聞。登樓西犯花馬池，下興武諸營堡，逼寧州。時定邊屯蒙古札穆素叛逃賀蘭山，芳名遣兵擊破登樓，登樓走定邊屯，結札穆素寇寧夏西境，犯河東，陷鐵柱、惠安、漢伯諸堡。將犯靈州，會固山額真李國翰師至，乃定策：鑒守寧夏，御札穆素；芳名引兵東渡河，趨榆林，與登樓戰於官團莊，大破之。登樓退據漢伯，師從之，絕其水道，遂合圍。芳名督兵逼壘東南，當矢石沖。諸將進曰：「當移數武避賊鋒。」芳名厲色叱之曰：「死則死耳，何懼為？且士卒多傷痍，而我避鋒鏑可乎？」士卒益奮，攻十二日，克之，斬登樓，餘眾悉降。

亂定，進世職二等。疏言：「寧夏孤懸河外，延袤千里。鎮兵屢徵發，兵單力薄。請自後徵發缺額，即令招補備守御。」又請以減等罪人僉發沿邊，資生聚。皆下部議行。

十六年，調隨征江南右路總兵，加左都督，率寧夏三營駐江寧。鄭成功攻崇明，芳名與提督梁化鳳共擊敗之。十七年，疏言：「臣奉命剿賊，不意水土未服，受病難瘳。所攜寧夏軍士，訓練有年，心膂相寄。今至南方，半為痢瘧傷損。及臣未填溝壑，敢乞定限更調。」上報以優旨。旋卒於軍，加太子太保，謚忠肅。命所部將士還寧夏本鎮。

胡有升，錦州人。崇德元年，睿親王多爾袞、豫親王多鐸率師攻錦州，有道人崔應時者，與州民張紹禎，門世文、世科，秦永福等謀以城降，使有升持書詣師，期內應。豫親王與書齎還。明將詗知之，執應時等下獄。有升與紹禎、世文、世科、永福脫走來歸，各賜冠服、鞍馬、妻室、奴僕。授世職，有升得三等梅勒章京，隸漢軍鑲黃旗。屢從征伐，進二等。

順治四年，授南贛總兵。五年，金聲桓、王得仁以南昌叛，犯贛州。副將高進庫出戰而敗，巡撫劉武元與巡道張鳳儀分守城東西，有升率健卒循城策應。得仁兵穴城，將置火具仰攻，有升以石窒其竇。圍三月，糧匱，有升出戰，得仁敗走。聲桓聞征南大將軍譚泰師至，引退，有升督兵迫擊，多所斬馘。未幾，李成棟復來攻，有升乘成棟兵方鑿壕，出戰大破之。語互見武元傳。初，柯永盛自南贛總兵遷湖廣總督，請以鎮兵二千自隨。有升疏言：「贛地江、湖關鍵，聲桓亂未平，鎮兵習水土，便徵剿，宜遣還鎮。」上從之。六年，聲桓誅，成棟走死。譚泰師還，土寇猶未靖，上猶劉飛、龍南葉芝、石城鄒華、雩都彭順慶、瑞金陳其綸，皆負固為亂，有升與武元分遣諸將次第討平之。敘功，加左都督，賜紫貂冠服、甲胄、佩刀、鞍馬，進世職三等精奇尼哈番。

十年，以尚可喜、耿繼茂疏論有升功，復加太子少保。十七年，以老解官。康熙三年，武元子瀇疏請加敘守贛州功，有升亦以請，進一等。九年，卒，子啟泰襲，改隸正白旗。再傳，降襲一等阿思哈尼哈番。乾隆初，定封一等男。

楊名高，漢軍鑲黃旗人，初籍遼東。太宗時，率其族百餘人來歸，授牛錄額真，兼任兵部理事官。崇德間，屢從征伐，克塔山、杏山，擊敗明總督範志完，取前屯衛、中後所，皆在行。順治元年，授世職牛錄章京。二年，遷甲喇額真。三年，擢都察院參政。

六年，授福建漳州提督。明新建王由模據大田，■H0延平高峰諸土寇為亂。七年，名高率師破石磯巔，由模走永安，副將王愛臣追獲之。高峰寨渠陳光等招德化土寇鄭文薦來援，名高令副將韓尚亮等率師截擊，圍寨。光奪圍走，名高督兵奮擊，寇多墮壕死。師進次大田，寇潰走，敗之龍門橋，擒其將郭奇，廖明正，諸寨悉降。

尋又率師徇邵武，寇走入江西新城，名高分兵三道進，與總兵王之綱殿，逐寇三十餘里，擒其將洪國玉、李安民、王恆美等，得牛馬、槍砲無算。敘功，進世職二等阿達哈哈番。九年，鄭成功自廈門陷長春、漳浦、海澄、南靖諸縣，以二十餘萬人寇漳州，屯鳳巢山。名高督兵擊破之，成功退屯海澄，所陷諸縣皆復。尋復出，陷漳州及所屬諸縣。給事中魏裔介劾名高怠玩，下總督佟岱按治，坐奪官。尋卒。

劉光弼，漢軍鑲藍旗人，初籍遼陽，冒曹氏。天聰五年，命守耀州。率兵從太宗伐明，圍大凌河，克城旁三臺。城兵出戰，光弼先眾馳擊，我兵有陷陣者，力援之出。明監軍道張春、總兵吳襄等自錦州赴援，光弼馳入陣，斬其裨將。崇德五年，授甲喇額真。從攻錦州，與墨爾根轄李國翰同克呂洪山諸臺。屢擊敗松山、杏山馬步兵。明兵屯山口阻我師，與國翰督兵奮戰，明兵引去。錦州既下，發砲攻克塔出、杏山兩城，及附近臺堡。敘功，予世職牛錄章京。七年，擢鑲藍旗漢軍梅勒額真。八年，偕固山額真劉之源詣錦州督鑄砲。尋從鄭親王濟爾哈朗攻寧遠，取前屯衛、中後所。

順治元年，從入關，擊李自成。旋從固山額真葉臣徇山西，克太原。三年，從端重親王博洛下浙江，拔金華，進定福建。五年，授禮部侍郎。從大將軍譚泰討金聲桓，克南昌，譚泰疏請以光弼署江西提督。六年，平廣昌土寇，旋命真除。土寇張自盛、洪國玉等據湖東為亂。光弼督參將陳升等討平之。其黨董明魁、郭承氏等皆降。遇恩詔，世職累進一等阿達哈哈番。十三年，賜鞍馬、弓矢。十六年，以老病致仕。康熙十二年，卒。

劉仲錦，漢軍正藍旗人，初籍遼陽東寧衛。崇德五年，以牛錄額真從睿親王多爾袞等伐明，圍錦州，騎兵千餘出迎戰，仲錦擊破之，追薄城下始還。復擊敗松山、杏山、呂洪山口敵兵。七年，從鄭親王濟爾哈朗等攻塔山，發砲擊城圮，仲錦率所部兵先登，克之。進攻杏山，復發砲擊城，毀其垣，城人遂降。敘功，予世職半個前程。八年，從巴牙喇纛章京阿爾津、哈寧阿等伐黑龍江虎爾哈部，克博和哩、諾爾噶勒、都裏三屯，降大小噶勒達蘇、綽庫禪、能吉勒四屯。賜貂皮、白金。復從攻寧遠，取中後所、前屯衛。進世職甲喇章京。

順治元年，從入關，授戶部理事官，兼甲喇額真。從固山額真葉臣等徇山西，克太原。又從英親王阿濟格西討李自成，自陜西下湖廣，敗其將馬進忠，得舟十一。五年，擢兵部侍郎。六年，從睿親王討姜瓖，攻渾源、左衛，進攻汾州，皆發紅衣砲克之。七年，授山東臨清總兵，加都督同知，世職累進一等阿達哈哈番加拖沙喇哈番。十年，改福建右路總兵，加左都督，駐泉州。十一年，以疾解任。旋卒。

論曰：滿洲兵初入關，分駐都會，其後乃久屯，置總管。沙爾虎達招徠新滿洲，劉之源、巴山、喀喀木鎮撫江南，喀喀木合群力摧大敵，厥功尤著。漢兵入關後來附者，不復入烏真超哈，循舊制分設提鎮。化鳳援江寧，與喀喀木同功。芳名偕馬之先守寧夏，有升佐劉武元守贛州，皆有殊績。名高等以卿貳出專閫，亦能稱其職者。若富喀禪鎮西安，烏庫理守盛京，皆見於他篇，故不復著。


\end{pinyinscope}