\article{列傳十五}

\begin{pinyinscope}
額爾德尼噶蓋噶蓋子武善布善布善子誇扎達海尼堪

庫爾纏弟庫拜英俄爾岱滿達爾漢弟馬福塔明安達禮

額爾德尼，納喇氏，世居都英額。少明敏，兼通蒙古、漢文。太祖時來歸，隸正黃旗滿洲。從伐蒙古諸部，能因其土俗、語言、文字宣示意旨，招納降附。賜號「巴克什」。

滿洲初起時，猶用蒙古文字，兩國語言異，必移譯而成文，國人以為不便。太祖起兵之十六年，歲己亥二月辛亥朔，召巴克什額爾德尼、扎爾固齊噶蓋使制國書。額爾德尼、噶蓋辭以夙習蒙古文字，未易更制。上曰：「漢人誦漢文，未習漢字者皆知之；蒙古人誦蒙古文，未習蒙古字者皆知之。我國語必譯為蒙古語，始成文可誦；則未習蒙古語者，不能知也。奈何以我國語制字為難，而以習他國語為易耶？」額爾德尼、噶蓋請更制之法，上曰：「是不難。但以蒙古字協我國語音，聯屬為句，因文以見義可矣。」於是制國書，行於國中。滿洲有文字自此始。

躡我師後，額爾德尼偕？天命三年，從伐明，取撫順，師還，明總兵張承廕自廣寧率諸將還擊，斬承廕。？功，授副將。太宗時，額爾德尼已前卒，嘗諭文館諸臣，嘆為一代傑冠軍使。賜姓赫舍裏，改入大學士希福？出。順治十一年，追謚文成。子薩哈連，官至鑾儀族中。

噶蓋，伊爾根覺羅氏，世居呼納赫。後隸滿洲鑲黃旗。太祖以為扎爾固齊，位亞費英東。歲癸巳閏十一月，命與額亦都、安費揚古將千人攻訥殷佛多和山寨，斬其酋搜穩塞克什。歲戊戌正月，命與臺吉褚英、巴雅喇及費英東將千人伐安褚拉庫路，降屯寨二十餘。歲己亥，受命制國書。是年九月，命與費英東將二千人戍哈達。哈達貝勒孟格布祿貳於明，將執二將。二將以告，太祖遂滅哈達，以孟格布祿歸。孟格布祿有逆謀，噶蓋坐不覺察，並誅。子武善。

武善年十六，太祖念噶蓋舊勞，授牛錄額真。天命九年，明將毛文龍遣兵入海島屯耕。語詳冷格里傳。文龍復遣兵三百登海岸掠，武善與滿？，太祖命武善與冷格里擊之，殲其都里率兵追擊，斬裨將三，還所掠。太宗即位，列十六大臣，佐鑲紅旗。天聰八年，上遣諸將伐明，武善與阿山為後隊，遵上方略，設伏敗敵，授三等甲喇章京。崇德元年，詗知明兵襲濱海鹺場，上命武善與吏部參政吉恩哈馳援，擊走明兵。三年正月，喀爾喀扎薩克圖窺歸化城，上自將御之，武善與吳巴海從。吳巴海？卒盜軍糈，武善坐徇隱，奪世職。八月，授工部參政。時蒙古、瓦爾喀諸部皆附，使至，每以武善典其事。順治元年，卒。

布善，武善弟。事太宗，授巴牙喇甲喇章京，兼牛錄額真。尋護巴牙喇纛章京，列議政大臣。崇德五年，從伐明，攻錦州，擊敗杏山騎兵。六年，復從伐明，攻松山，洪承疇以而餉不繼，必引去，命諸將比翼列營，直抵？力戰卻敵。上度明兵？十三萬人赴援，布善先海濱。入夜，明兵果引去，諸將截擊，布善率兵窮追，斬獲無算。八年，復從伐明，攻克前、中前所。順治初，從入關，予牛錄章京世職。二年，從征江南，卒於軍。？屯

誇札，布善子，襲職。遇恩詔，進二等阿達哈哈番。十七年，授護軍參領，兼佐領。康熙十三年，從定南將軍希爾根討耿精忠，圍撫州，屢破賊，賊棄城走。四年，從大將軍安親王岳樂討吳三桂，其將夏國相屯萍鄉，依山結寨。誇札率兵奮擊，大破之，國相等棄資械走。十七年，遷護軍統領。十八年，擢鑲紅旗蒙古都統。從安親王攻武岡，軍器輜重自水道進，賊截溪，誇札率兵馳擊，賊卻走。綠旗兵屯溪岸，賊舟坌集逼屯，誇札自陸赴援，道險，？，馬不能行，乃率兵步行。賊據山梁，設鹿角，列火器以拒，誇札督兵直前，斬獲甚賊水陸皆潰。十九年，命將湖廣兵詣廣西，參贊大將軍簡親王喇布軍務，討叛將馬承廕，克武寧，進取象州，圍柳州，承廕降，進復慶遠。廣西平，還京。二十一年，卒。？功，進一等阿達哈哈番。

達海，先世居覺爾察，以地為氏。祖博洛，太祖時來歸。父艾密禪。旗制定，隸滿洲正藍旗。

達海幼慧，九歲即通滿、漢文義。弱冠，太祖召直左右，與明通使命，若蒙古、朝鮮聘問往還，皆使屬草；令於國中，有當兼用漢文者，皆使承命傳宣：悉稱太祖旨。旋命譯明會典及素書、三略。太宗始置文館，命分兩直：達海及剛林、蘇開、顧爾馬渾、托布戚譯漢字書籍；庫爾？、吳巴什、查素喀、胡球、詹霸記注國政。

天聰三年，上伐明，既擊破滿桂等四總兵軍，遣達海齎書與明議和，明閉關拒勿納；復命達海為書二通，一置德勝門外，一置安定門外，乃引師還。四年，復伐明，至沙河驛，命達海以漢語諭降。克永平，命達海持黃旗登城，以漢語諭軍民，城中望見，皆羅跪呼「萬歲」。降將孟喬芳、楊文魁、楊聲遠從貝勒阿巴泰入見，命達海以漢語慰勞。三屯營、漢兒莊既降，明兵襲三屯營。上慮漢兒莊復叛，命達海以漢語撫定之。是年，所譯書成，授游擊。五年七月，賜號「巴克什」。九月，復伐明，破大凌河，命達海以漢語招總兵祖大壽。上賜宴，復命傳諭慰勞。十二月，定朝儀。

達海治國書，補額爾德尼、噶蓋所未備，增為十二字頭。六年三月，太宗諭達海曰：「十二字頭無識別，上下字相同。幼學習之，尋常言語，猶易通曉；若人姓名及山川、土地，無文義可尋，必且舛誤。爾其審度字旁加圈點，使音義分明，俾讀者易曉。」達海承命尋繹，字旁加圈點。又以國書與漢字對音，補所未備，謂：「舊有十二字頭為正字，新補為外字，猶不能盡協，則以兩字合音為一字，較漢文翻切尤精當。」國書始大備。是年六月，達海病，逾月病亟。上聞，垂涕，遣侍臣往視，賜蟒緞，並諭當優恤其子。達海聞命感愴，已不能言，數日遂卒，年三十八。時方譯通鑒、六韜、孟子、三國志、大乘經，皆未竟。

無完者。七年二月，以其長子雅？達海廉謹，在文館久，為領袖。其卒也，當斂，求秦降一等襲職，授備御。國初文臣無世職，有之自達海始。十年，賜謚文成。康熙八年五月，聖祖從其孫禪布請，立碑紀績。

達海子四，長子雅秦，以備禦兼管佐領。崇德三年，從伐明，毀董家口邊墻入，略明畿內，下山東，所向克捷。還，出青山口，遇明軍，雅秦率步兵擊敗之。四年，從攻松山。六年，從圍錦州，城兵突出犯我軍，雅秦率所部兵禦敵，皆有功。旋授吏部理事官。八年，調戶部理事官。順治元年四月，從入關，擊敗李自成。迭遇恩詔，進世職至二等阿思哈尼哈番。八年三月，授吏部侍郎。七月，擢國史院大學士。十月，卒。九年，上以恩詔進世職過濫，命改為一等阿達哈哈番兼拖沙喇哈番。予其子禪布襲職。康熙二十一年，聖祖巡方，命從官祭雅秦墓。

達海次子辰德，太宗嘗召其兄弟，賜饌予幣，命辰德勤習漢文，其後仕未顯。

三子喇捫，康熙間，以前鋒統領從討吳三桂，戰衡州，陣沒，贈拖沙喇哈番。

四子常額，雅秦卒後，世祖特授學士，而雅秦子禪布，康熙初亦官秘書院學士，為達海請立碑。三桂既平之明年，聖祖諮諸大學士：「達海巴克什子孫有入仕者乎？」明珠對：「聞有孫為鴻臚寺官。」因下吏部錄達海諸孫陳布祿等十二人引見，命授陳布祿刑部郎中。其後國子監祭酒阿理瑚請以達海從祀孔子廟，禮部尚書韓菼議不可，乃罷。

達海以增定國書，滿洲？推為聖人。其子孫：男子系紫帶，亞於宗姓；女子不選秀女。

尼堪，納喇氏，世居松阿里烏喇。太祖時來歸，賜號「巴克什」。旗制定，隸滿洲鑲博爾晉等率師伐虎爾哈部，收五？白旗。初以說降蒙古科爾沁部，授備御。天命十年，偕侍百戶以還，上郊勞賜宴。

。從太宗伐明，攻錦州，有功。七年，從諸貝勒按獄蒙古諸部，？天聰初，擢一等侍牛錄額真阿什達爾漢以所齎敕二十道付尼堪，尼堪以授從者，失其九。所司論劾，罰如律。蒿齊忒部臺吉額林等來歸，命尼堪往迎。八年正月，收其部落戶口、牲畜以還。七月，上伐來歸，命尼堪還盛京安置。時鄭親王濟爾哈朗留守，使尼堪偕卦爾察、？明，道遇察哈爾部席特庫率兵十二人偵明兵。明兵適至，奮擊敗之，逐至遼河，凡三戰，斬馘百餘，明兵引退。九年，從貝勒岳託戍歸化城，土默特部私與明通，岳託使尼堪及參領阿爾津伺塞上，得明使四輩、土默特使十輩，皆執以歸。尋與英俄爾岱等使朝鮮。

崇德元年六月，授理籓院承政。二年正月，太宗伐朝鮮，既克其都，命尼堪及吉思哈、葉克舒帥師？護科爾沁、扎魯特、敖漢、柰曼諸部兵伐瓦爾喀，將出朝鮮境，朝鮮兵屯吉木海，阻師行，尼堪督兵進擊，大破之，斬平壤巡撫。既，朝鮮兵二萬餘人復來追襲，尼堪等設伏誘敵，殲萬餘人。敵遁，據山巔立柵拒守，師圍之三日，遂下。降哈忙城巡撫及總兵副使以下官，獲牲畜、布帛諸物無算。進略瓦爾喀部，以所獲畀蒙古諸部兵，尋引師還。復偕阿什達爾漢使科爾沁、巴林、扎魯特、喀喇沁諸部頒赦詔，會諸部王貝勒清庶獄。三年五月，坐讞獄科爾沁失實，解任。七月，授理籓院右參政。四年，伐明，徵蒙古諸部兵，兵至不如額，命尼堪使科爾沁、喀喇沁、土默特諸部詰責。五年四月，上以尼堪充副任使，授三等，編為八牛錄。七月，復命徵蒙古諸部？甲喇章京。復命安集索倫、郭爾羅斯兩部新附之兵伐索倫，簡其軍實。

世祖定鼎，論功，進二等。順治二年，從豫親王多鐸下河南，將蒙古兵自南陽趨歸德。四年，論功，進三？，降州一、縣四。論功，進一等。三年，從多鐸討蘇尼特部，大破其等阿思哈尼哈番。遷理籓院尚書。六年，喀爾喀使至，餽睿親王多爾袞馬，巽親王滿達海以為言，尼堪啟王，王曰：「如例云何？」尼堪曰：「外籓職貢，例不當餽諸王。」王惡其語侵己，令內大臣議罪，奪其俸。三遇恩詔，進三等精奇尼哈番，世襲。十年，上以尼堪老，進二等，致仕。十七年，卒。無子，以其弟阿穆爾圖、阿錫圖，從子瑪拉、兆資分襲世職。瑪拉自有傳。

庫爾？，鈕祜祿氏，世居長白山。祖曰賴盧渾，父曰索塔蘭。賴盧渾先為哈達都督，索塔蘭及所部來歸。旗制定，隸屬滿洲鑲紅旗。太祖以女妻索塔蘭，生子四，庫爾？其次子也。天命元年，召直左右。十一月，蒙古喀爾喀五部來議和，庫爾？齎書蒞盟；九年二月，復將命如科爾沁修好：皆稱旨，授牛錄章京。

太宗即位，伐扎魯特部，庫爾？從，師還，上勞諸貝勒。飲至，達海承旨問諸貝勒行軍勝敵始末，庫爾？為諸貝勒具對，成禮。天聰元年，伐朝鮮，庫爾？從，朝鮮王李倧請行成，庫爾？及副將劉興祚將命宣撫。倧既約降，庫爾？等還報，朝鮮諸將不知倧已約降也，以步騎兵千人邀諸平壤，庫爾？集從者環甲突圍出。朝鮮兵躡其後，庫爾？令從者前行，而以十騎殿，殺朝鮮兵三，疾馳六十里。朝鮮兵三百騎繼至，庫爾？率十騎憑？隘為伏，擊敗之，斬朝鮮將四、兵五十餘，獲馬百，卒達沈陽。上復命齎諭至軍中申軍令，定盟誓而還。

三年四月，定文館職守，命記注時政，備國史。四年正月，伐明，庫爾？偕游擊高鴻中先至灤州，設謀使啟城門，師遂入。二月，師還，庫爾？從諸將戍焉。五月，明監軍道張春等來攻，庫爾？與牛錄額真覺善等勒兵出戰，奮逾塹，直趣敵陣。春等稍卻，旋發火器焚城樓，壞睥睨，庫爾？與覺善還兵御之，敵不能登。都統圖爾格等以孤軍無援，退保永平，敵圍益急，庫爾？且守且戰，屢有斬馘。旋從貝勒阿敏等棄諸城，還都待罪。上以在灤州時能力戰，特貰之。

庫爾？先以口語被訐。五年十一月，使朝鮮，以漢文作書遺朝鮮，受私餽。六年六月，使明得勝堡議和，以其人來，上召入見，屢失期。七年二月，上發庫爾？諸罪，並追議庇劉興祚罪，論死。興祚者開原人，見辱開原道，遂率其諸弟興治等以降，太祖以國語名之曰愛塔。克遼東，授副將，領蓋、復、金三州。興祚婪，索民財畜，被訐解任，遂有叛志。事屢敗，太宗屢覆蓋之。興祚使其弟興賢逃歸毛文龍，作書遺庫爾？，詭言且死，託以營葬，誑瞽者醉而縊殺之，焚其室逸去。庫爾？得書，視興祚，見瞽者尸，以為興祚也，持之慟，告於上，以其子五十襲職，為營葬。既而其弟興治亦遁，詐漸露。興祚、興治去事文龍，文龍薦為參將。袁崇煥殺文龍，使興治及陳繼盛分將其兵。天聰四年，上攻永平，興祚在敵中，襲我軍中喀喇沁兵，殺數十人。使貝勒阿巴泰、濟爾哈朗將五百人求興祚。興祚將趨山海關，阿巴泰遮其前，濟爾哈朗迫其後，遂戰，甲喇額真圖魯什獲興祚，殺之，執興賢以歸。庫爾？解衣瘞興祚，上命發而磔之，庫爾？復竊收其遺骼。時興治將兵駐皮島，諸弟興基、興梁、興沛、興邦皆為偏裨。興沛以游擊守長山島，上遣使招興治等，諱言邏卒誤殺興祚；且令興賢附書述上恩，贍其母及妻。使屢返，復遣護其妻以往，興治亦屢答上書，自署「客國臣」，枝梧不得要領。會興治為興祚發喪，而繼盛信諜言，疑未死，興治忿，執殺繼盛，因縱掠。明使黃龍鎮皮島，興治復為亂，被殺。上亦殺興賢及其諸子。庫爾？與興祚善，未叛，屢為上言，終收其骨，卒以此及。上猶念其有勞，命毋籍其家。世祖定鼎燕京，詔視一品大臣例，予宅地、奴僕。

庫爾？弟庫拜，初以小校事太祖，從伐明，取撫順，戰敗追兵，復下遼、沈，命為牛錄額真。天聰五年，從伐瓦爾喀，手被創，猶力戰，克堡一。是年七月，初設六部，授吏部參政。？功，授牛錄章京世職。復以吏部考滿，授三等甲喇章京。八年，從伐黑龍江諸部。九年，進二等甲喇章京。崇德元年，從伐朝鮮。追論伐瓦爾喀時奪部卒俘，復令部卒私獵，論罰，罷牛錄章京。三年七月，更定官制，改吏部理事官。五年正月，卒。

英俄爾岱，他塔喇氏，世居扎庫木。太祖時，從其祖岱圖庫哈理來歸，授牛錄額真，隸滿洲正白旗。天命四年，從攻開原。有蒙古巴圖魯阿布爾者，素以驍勇名，降明為邊將，出戰，英俄爾岱馳斬之。六年，從克沈陽，授游擊。從克遼陽，授二等參將。

天聰三年，從伐明，克遵化，太宗督諸軍向明都，而令英俄爾岱及李思忠、範文程以兵八百守遵化。師既行，所下諸城堡石門驛、馬蘭峪、三屯營，大安口、羅文峪、漢兒莊、郭家峪、洪山口、潘家口、灤陽營皆復為明守。明兵夜薄遵化，英俄爾岱率兵擊卻之。平旦悉銳奮擊，明兵退，斬殿？，明將以騎兵列陣待，英俄爾岱出戰，明兵驟至，英俄爾岱麾其者五人，俘材官一，明兵宵奔。英俄爾岱以師從之，復殲騎卒百、步卒千餘，以書諭諸城，羅文峪、三屯營、洪山口、漢兒莊、灤陽營五城復降。

五年七月，定官制，始設六部，以英俄爾岱為戶部承政。七年，明故毛文龍部將孔有德、耿仲明自登州來降，使英俄爾岱及游擊羅奇齎書徵糧於朝鮮，朝鮮國王李倧使其臣樸祿報聘，言毛氏舊為敵，不原輸糧。太宗復以書諭，略言：「毛氏將今歸我國，以兵守其舟，當就便輸以糧。」遣英俄爾岱及備御代松阿齎書復往，朝鮮乃輸糧如指。八年五月，改進一等甲喇章京。

太宗自將伐察哈爾，察哈爾林丹汗走圖白特，所部潰散。或得俘，言同行凡千餘戶，方苦無所歸，上命英俄爾岱及梅勒額真覺羅布爾吉將二千人往跡之。英俄爾岱等行遇蒙古頭人侯痕巴圖魯率千戶將來歸，遣使謁上；復遇臺吉布顏圖，縱兵擊殺之，斬二百餘，俘四十奔愬於上，言：「我曹自察？以還。上以駝馬及所俘，賚英俄爾岱及諸將士。既，布顏圖部哈爾來歸，遇大軍，乞降不見允，橫被屠戮。」上怒，命盡奪所賚。英俄爾岱尋以考滿進三等梅勒章京。

十年春，諸貝勒及蒙古諸部以太宗功德日隆，議上尊號，令英俄爾岱齎書使朝鮮喻意。既至，倧謝不延納，令英俄爾岱詣所置議政府陳說，設兵晝夜環守使邸。英俄爾岱率諸從者奪民間馬，突門而出。朝鮮王遣騎持報書追付英俄爾岱而別，以書誡其邊臣令守界，英俄爾岱並奪之以聞。又遇明皮島兵遮歸路，擊走之。

崇德改元，討朝鮮，師克王都，倧出奔南漢城。二年春，上使英俄爾岱及馬福塔齎敕詰責，朝鮮以書謝。師益進，薄南漢城，復使英俄爾岱、馬福塔招倧出城相見，倧答書始稱臣，然猶逡巡不敢出。上詗知倧寄孥江華島，命睿親王多爾袞以偏師下之，獲其妃及諸子。倧乃出降，上留其二子為質，命英俄爾岱、馬福塔送其妃及諸戚屬還王都。二月，班師，倧出送，命英俄爾岱、馬福塔宣諭，仍送之還。旋授議政大臣。十月，復命英俄爾岱、馬福塔齎敕印使朝鮮，封倧仍為朝鮮國王。四年，授固山額真。五年，上以倧繕城郭，積芻糧，欺罔巧飾，使英俄爾岱及鄂莫克圖齎敕詰責，倧上表謝罪。

六年六月，睿親王多爾袞復攻錦州，九月，貝勒多鐸等圍松山，英俄爾岱皆在行間。七年，復使朝鮮鞫獄，還奏稱旨。八年，考滿，進三等精奇尼哈番。順治元年，從睿親王多爾袞入關。是年，改承政為尚書，英俄爾岱仍任戶部。二年，？功，封三等公。三年，奏請、軍械、火器，以杜盜源，從之。四年，考滿，進二等公。五年二月，卒。？禁民間私售馬

英俄爾岱娶饒餘郡王阿巴泰女，授多羅額駙。領戶部十餘年，既領固山，仍綜部政。屢坐事論罰，而恩顧不稍衰。太宗嘗諭？臣曰：「英俄爾岱性素執拗，其於本旗人亦偶有徇庇。朕思人鮮有令德，英俄爾岱能殫心部政，治事明決，朕甚嘉之。視諸部大臣不如英俄爾岱者多矣！」及睿親王薨，得罪，奪英俄爾岱公爵，降精奇尼哈番。康熙間，輔臣鰲拜專政，陷大學士蘇納海等於死，以英俄爾岱與蘇納海同族，追論初授地不平、附睿親王諸罪狀，奪官。子宜圖，官至內大臣，襲爵降三等精奇尼哈番。乾隆初，定封三等子。

滿達爾漢，納喇氏，先世居哈達。父雅虎，率十八戶歸太祖，太祖以為牛錄額真，隸滿洲正黃旗。擢扎爾固齊。與哈穆達尼伐東海卦爾察部，俘二千人以歸，太祖郊勞，與宴。又克舒桑哈達，賜俘百。既乞休，滿達爾漢繼為牛錄額真。從太宗伐虎爾哈部，降五百餘戶。

天聰五年五月，上將伐明，規取海中諸島，使滿達爾漢與董納密聘於朝鮮，且徵舟焉。時朝鮮初附，未敢開罪於明，滿達爾漢等至朝鮮，國王李倧謝不見，且以兵守館。越三日，滿達爾漢謂守者曰：「我奉命至此，何慢我不相見？我歸矣！」遂與諸從者佩弓矢，策騎奪門出。倧使侍臣追及，請見，滿達爾漢等乃入見，致使命而還。七月，授禮部參政。閏十一月，復與庫爾？等使朝鮮，誡毋縱其民越境採獵，毋匿逃人，並令歲餽當如例，倧乃引咎，原如約。

八年，太宗自將伐明，攻大同，滿達爾漢分兵克堡四、臺一，又拔王家莊。以功，授世職牛錄章京。尋擢禮部承政。復使朝鮮。崇德二年，從武英郡王阿濟格伐明，克皮島，賜白金、裘、馬。順治初，世祖定鼎京師，滿達爾漢以老解部任，專領牛錄。恩詔，進二等甲喇章京。三年，卒，謚敬敏。子阿哈丹，襲職。恩詔，進一等阿達哈哈番兼拖沙喇哈番。從征福建，擊鄭成功？門，戰死，恤贈三等阿思哈尼哈番。

馬福塔，滿達爾漢弟也。初授牛錄額真，與滿達爾漢分轄所屬人戶。天聰五年，授戶部參政。八年三月，與戶部承政英俄爾岱如朝鮮互市。五月，太宗自將伐明，馬福塔從貝勒濟爾哈朗等居守。九月，齎奏詣行營，道明鐵山，明兵邀戰，斬五人，俘一人；又刵一人，縱使還。尋擢戶部承政。九年，與參政博爾惠使朝鮮。自是通使朝鮮，馬福塔輒與。

崇德元年，復與英俄爾岱等使朝鮮，明皮島兵遮道，擊走之。九月，復如朝鮮義州監互市，得明邏卒，知明兵入？？，因率百人躡其後，明兵引去。值武英郡王阿濟格等伐明還，渡遼，具舟以濟師。十二月，太宗自將伐朝鮮，命馬福塔與勞薩率兵先驅。語詳勞薩傳。朝鮮國王李倧走保南漢山城，二年正月，師克朝鮮都，進攻南漢山城。馬福塔兩奉敕入城數倧罪，且諭降。倧先使其臣謝罪，尋率？僚出城謁上。二月，上班師，倧出送，命馬福塔與英俄爾岱送倧還城。倧餽金，？之，以聞。四月，從武英郡王阿濟格攻明皮島，馬福塔攻其齎還，又令朝鮮？北隅，督戰敗敵。六月，吏議馬福塔從伐朝鮮，私以其子往，得俘獲，先將與貝子碩託交結，罪當死，命罰鍰以贖。十月，復命與英俄爾岱使朝鮮，冊李倧為朝鮮國王。三年七月，更定官制，改戶部左參政。四年六月，命與刑部參政巴哈納使朝鮮，冊倧妃趙氏為王妃。八月，其兄甲喇額真福爾丹從軍退縮，伏法，籍其家畀馬福塔。九月，復為戶部承政。十一月，倧疏言立碑三田渡頌上恩，命與禮部參政超哈爾等往察視。五年二月，卒。

明安達禮，西魯特氏，蒙古正白旗人，世居科爾沁。父博博圖，率七十餘戶歸太祖，即授牛錄額真，領所屬。天聰元年，從伐明，攻錦州，戰死，予世職游擊，以明安達禮襲，仍兼領牛錄額真。

崇德三年，遷巴牙喇甲喇章京。從貝勒岳託伐明，自密雲東北毀邊墻以入，與固山額真伊拜共擊敗明太監馮永盛兵，克南和縣。六年，復從伐明，圍錦州。明兵陣山巔，明安達禮率所部巴牙喇兵陷陣，明兵敗走。既，又有騎兵自松山至，復擊敗之。師阻壕，以守城兵出爭橋，明安達禮迫明兵使引入城。上自將擊洪承疇，明安達禮戰尤力，又敗敵騎，進二等甲喇章京。七年冬，從貝勒阿巴泰伐明，攻薊州，薄明都，擊破明總督趙光抃。又與噶布什賢噶喇依昂邦阿山共擊明兵自三河至者，遂進略山東。八年春，與明總兵白廣恩、張登科、和應薦等戰螺山，又與巴牙喇纛章京鰲拜共擊明總督範志完，屢破敵。師還，賚白金。擢禮部參政，兼正白旗蒙古梅勒額真。

順治元年，從入關，擊李自成。二年，從英親王阿濟格西討，戰延安，七遇皆捷。撫鳳翔等府三十餘城，悉下。三年，調兵部侍郎。蘇尼特騰機思叛，從豫親王多鐸帥師討之，別將兵屯險要。騰機思遁走，明安達禮夜帥師乘之，及諸鄂特克山，戰大勝，斬臺吉茂海，復與鎮國將軍瓦克達等逐北，手斬十一人，獲其輜重。復擊敗土謝圖汗、碩類汗。

五年，擢正白旗蒙古都統。七年，授兵部尚書，九年，列議政大臣。論功，遇恩詔，累進二等精奇尼哈番。十年，坐徇總兵任珍擅殺，罷尚書，降一等阿達哈哈番兼拖沙喇哈番。十一年，帥師伐鄂羅斯，敗敵黑龍江。十三年，授理籓院尚書。

十五年十二月，命為安南將軍，帥師駐防荊州。十六年，鄭成功入攻江寧，明安達禮帥師赴援。成功將楊文英等以舟千餘泊三山峽，明安達禮擊之，斬副將一，獲其舟及諸攻具，成功引入海。上命明安達禮移師駐防舟山。十七年，召還，授兵部尚書。康熙三年，加太子太保。六年，調吏部尚書。引疾，致仕。八年，卒，謚敏果。

子都克，襲。從征噶爾丹有功，授拖沙喇哈番，合為三等阿思哈尼哈番。都克孫永安，降襲一等阿達哈哈番兼拖沙喇哈番。乾隆間，從征甘肅石峰堡亂回。官至山海關副都統。永安孫憲德，憲德子夢麟，自有傳。

論曰：國必有所與立，文字其一也。因蒙古字而制國書，額爾德尼、噶蓋創之，達海成之。尼堪等皆兼通蒙、漢文字，出當專對。造邦之始，撫綏之用廣矣。英俄爾岱領戶部，調兵食最久，見褒於太宗。明安達禮以折沖禦侮之才，屢長兵部。蓋皆有功於創業者，故比而次之。


\end{pinyinscope}