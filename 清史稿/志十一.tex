\article{志十一}

\begin{pinyinscope}
天文十一

△五星合聚

天官書言同舍為合，於兩星、三星、四星、五星之合各有占，而以五星合為最吉，謂經度之同如合朔也。茲就三星以上同宮同宿，及兩星以上同度者，著於篇。

順治元年正月庚戌，土木金聚於降婁兩旬餘。丙辰，土金同躔壁三度。三月乙巳，土水同躔壁八度。

二年二月乙亥，金水同躔危一度。三月庚子，土金水聚於降婁旬餘；己酉，土水同躔奎七度。四月壬戌，土金同躔奎九度；癸酉，木水同躔畢五度。閏六月己酉，火金水聚於鶉尾。七月庚申，聚於翼；丁卯，聚於壽星兩旬；壬申，聚於軫。八月癸未，聚於角；丁酉，聚於亢；戊戌，聚於大火。

三年三月庚戌，土金水聚於大梁旬餘；壬子，土水同躔婁七度。四月丁酉，土火金聚於大梁月餘。五月癸丑，聚於胃旬餘。六月甲申，木水同躔井十九度。七月乙丑，木火金聚於鶉首聚於井；丙寅，木金同躔井二十八度。

四年二月庚子，木火同躔井二十八度。三月丁未，土金水聚於大梁兩旬；丙辰，聚於胃，金水同躔胃二度；戊午，土水同躔胃六度；庚申，土金同躔胃七度。六月乙未，木水同躔柳十度。七月庚申，火金同躔軫五度。八月己巳，火金水聚於壽星。十月戊子，聚於析木旬有九日；癸巳，聚於尾。

五年四月甲午，火金水聚於大梁旬餘，聚於婁。閏四月乙巳，聚於胃；丙午，火金同躔胃二度；丙辰，土水同躔畢四度。五月丁卯，土火金水聚於實沈，土金同躔畢五度。七月甲戌，木金水聚於鶉尾兩旬餘，聚於張水夾旬。

六年三月丙寅，土金同躔畢八度。五月庚申，土水同躔觜一度。六月辛卯，木火同躔翼十三度。九月戊午，木水同躔軫十二度。

七年三月壬申，火金水聚於降婁。四月辛卯，聚於大梁。五月丁巳，聚於實沈；癸亥，土水同躔井初度；乙丑，土金水聚於鶉首旬餘；乙亥，聚於井旬餘。六月庚戌，土火水聚於井旬餘；辛亥，聚於鶉首旬餘。七月癸丑，土火同躔井七度。九月辛未，木水同躔氐三度。

八年正月甲子，金水同躔危二度。四月辛未，土水同躔井十四度。六月甲寅，土金水聚於鶉首旬餘；乙卯，聚於井旬餘；癸酉，土金同躔井二十二度。八月乙卯，木火同躔心二度。十月戊辰，木金水聚於析木旬餘；壬申，木金同躔尾十度。十一月乙亥朔，木金水聚於尾。癸卯，火金水聚於元枵。十二月丁卯，聚於危。

九年正月己亥，火金同躔壁五度。四月癸亥，土金水聚於鶉首，聚於井旬餘；庚午，土金同躔井二十六度。六月丁卯，土水同躔鬼二度。七月丁丑，土火水聚於鶉火；丁亥，土火同躔柳初度。

十年正月壬午，木水同躔牛二度；壬辰，木金水聚於牛；癸巳，聚於元枵兩旬餘。六月癸亥，土金水聚於鶉火旬餘。閏六月丙寅，聚於柳；辛未，土水同躔柳九度；壬申，土金同躔柳九度。十月丙戌，木火金聚於元枵。十一月庚子，木金同躔女十度。

十一年正月己酉，木水同躔危四度。二月辛巳，火金水聚於大梁旬餘；己丑，聚於胃。六月庚午，土火水聚於鶉火；乙亥，土水同躔星四度。八月壬戌，土火同躔張二度；癸酉，土火金水聚於鶉尾旬餘；丁丑，土金同躔張三度；乙亥，土火金水聚於張。九月辛卯，火金同躔翼二度。

十二年正月乙巳，木金水聚於娵訾；乙卯，聚於室水夾旬。二月甲子，木金同躔室十四度；乙丑，木金水聚於降婁兩旬；戊辰，聚於壁。六月癸酉，土金同躔張七度；丙子，土金水聚於鶉尾旬餘；丁丑，聚於張。八月乙亥，土水同躔張十四度。

十三年七月癸亥，土火金水聚於鶉尾旬餘。八月丙子朔，土金同躔翼七度；壬辰，土火同躔翼九度。

十四年二月庚子，木金同躔畢一度。六月癸巳，木金水聚於鶉首；丙申，聚於井。十月己卯，土金同躔軫八度。

十五年四月丁丑，木火同躔井八度。五月乙巳，木火金水聚於鶉首；丁未，聚於井。七月己亥，木水同躔井二十五度；己未，火金水聚於鶉尾旬餘。八月乙亥，土金水聚於壽星水夾旬；丙戌，土火水聚於壽星水夾旬。九月己未如之；庚申，聚於角旬餘；辛酉，土火同躔角三度。

十六年二月甲戌，金水同躔女八度；丁丑，火金水聚於元枵。九月辛巳，土金水聚於大火兩旬。

十七年六月癸巳，木火金聚於張旬餘；戊戌，木金同躔張十一度；癸丑，木火金水聚於鶉尾兩旬，木火水聚於張。七月乙卯，木火同躔張十四度；癸亥，木水同躔張十六度；壬申，木火金水聚於翼旬餘。九月己卯，土火水聚於大火旬餘。十月乙酉，土火同躔氐四度；丙戌，土火水聚於氐水夾旬。十一月丙子，土金同躔氐十六度。十二月庚戌，火金水聚於星紀旬餘。

十八年正月甲寅，聚於斗；庚申，火水同躔斗十九度；乙亥，火金水聚於元枵。六月己卯，金水同躔井二度。閏七月乙巳，木金同躔軫十二度。八月壬申，土金同躔氐十二度。九月丁丑朔，土金水聚於大火。

康熙元年三月己亥，金水同躔奎八度。九月甲戌，木火水聚於大火旬餘；庚辰，聚於氐旬餘；辛巳，木火同躔氐八度；乙酉，木水同躔氐九度；戊子，火水同躔氐十三度。十月丙午，土火同躔心三度。十一月辛未朔，五星聚於析木，土金水聚於心；乙亥，土金同躔心六度；乙酉，土水同躔尾初度。十二月庚子朔，火金水聚於星紀旬餘；甲辰，聚於斗；戊申，聚於牛；甲寅，火金同躔斗二十二度；戊午，火金水聚於元枵旬餘。

二年二月辛亥，金水同躔壁五度；戊辰，火水同躔室七度。九月丙戌，土木同躔尾三度；甲午，土木金水聚於析木旬餘。十月乙未朔，土木金聚於尾旬餘。十一月癸巳，土水同躔尾十度。十二月戊戌，木水同躔箕三度。

三年正月壬午，木金同躔斗三度。六月丙辰，金水同躔井十度。八月甲申，火金水聚於大火。九月戊申，土火金聚於析木兩旬。十月乙丑，土火同躔箕一度；庚午，土火金聚於箕；壬申，木火金聚於星紀兩旬餘；丁丑，聚於斗兩旬。十一月庚寅，木金同躔斗十六度；丁酉，土木火水聚於星紀水夾旬；己亥，木火水聚於斗，木火同躔斗十八度；壬子，火金水聚於元枵；丁巳，火水同躔女一度。十二月丁卯，木火水聚於元枵。

四年六月丁卯，火金水聚於鶉首；己巳，聚於井。七月癸丑，火金同躔井二十八度。

五年二月己未，木金水聚於娵訾，聚於危；乙丑，木水同躔危十一度；己卯，金水同躔壁一度。十月丙辰，火金同躔箕二度；丁巳，土火金聚於星紀月餘；乙丑，聚於斗兩旬餘；癸酉，土金同躔斗十一度。十二月癸丑，火金水聚於元枵旬餘；壬申，火金同躔虛九度。

六年二月丁未，金水同躔女六度；癸酉，木火水聚於降婁旬餘。五月辛亥，火金水聚於實沈。六月庚子，火金同躔井二十六度。

七年二月庚寅，木金水聚於大梁旬餘。四月辛卯，木水同躔胃十一度。

八年正月癸卯，土水同躔女九度。五月癸巳朔，木火金水聚於實沈旬餘；甲午，木火同躔觜初度；甲辰，木水同躔觜三度；丁巳，火金水聚於鶉首。六月丁丑，木火金聚於鶉首。七月乙未，火金水聚於鶉火旬餘。

九年六月丙午，木金水聚於井。十月丁酉，金水同躔氐四度。

十年正月庚申，土金水聚於娵訾兩旬餘，聚於危旬餘；戊辰，土金同躔危十度；辛未，金水同躔危十四度。四月丙戌，火金水聚於實沈旬餘；戊戌，聚於觜；癸卯，聚於鶉首兩旬餘；乙巳，聚於井兩旬；丁未，火水同躔井三度。五月己卯，木金同躔柳十三度。六月丙戌，木火金聚於鶉火。七月庚戌朔，木火水聚於鶉火旬餘；甲子，聚於星；壬申，木火同躔星六度；甲戌，木火水聚於鶉尾旬餘。十月丁未，火金水聚於大火。

十一年三月戊申，土金水聚於娵訾；壬申，土金同躔室八度。六月丁酉，金水同躔井九度。閏七月丁丑，木金水聚於鶉尾；戊寅，木水同躔箕四度。八月己酉，木金水聚於壽星旬餘。

十二年二月壬子，土水同躔壁一度。三月戊子，火金同躔觜九度；癸巳，同躔井一度。五月壬辰，金水同躔井三度。六月庚申，火水同躔星三度。九月戊辰，木火水聚於壽星旬餘。十月甲寅，木火金聚於大火兩旬餘。十二月甲子，火金水聚於星紀。

十三年正月丁亥，金水同躔虛五度。三月庚午，土金同躔奎初度。十月辛丑，木水同躔氐十五度。

十四年三月丁卯，土水同躔婁初度。五月丁卯，土金水聚於大梁；甲戌，土金同躔婁八度。八月壬申，火金水聚於壽星旬餘。九月丙申，聚於大火。十月壬申，木火金水聚於析木旬餘。十一月丙戌，火水同躔心六度；己亥，木火水聚於箕；癸丑，聚於星紀旬餘。十二月辛酉，聚於斗；甲子，木火同躔斗二度。

十五年二月己巳，土金同躔婁十一度。四月戊午，土水同躔胃四度。

十六年二月戊申朔，木金同躔女六度。四月庚戌，土金水聚於大梁；壬戌，土水同躔昴三度；甲戌，土金水聚於實沈。八月庚申，火金水聚於壽星旬餘；壬申，聚於角。九月丁丑，火水同躔角八度；庚辰，火金水聚於大火兩旬餘；辛巳，聚於亢旬餘；丁酉，聚於氐。

十七年正月辛巳，木金水聚於娵訾；甲申，木水同躔危四度。二月戊辰，木火水聚於娵訾兩旬，聚於危旬餘。三月乙酉，木火同躔危十九度；戊子，木火水聚於室；己亥，火金水聚於降婁。閏三月丙寅，土水同躔畢七度；己巳，火金同躔奎四度。五月庚戌，金水同躔胃九度；庚申，土火金水聚於實沈。六月癸巳，土火同躔觜二度。

十八年二月丁丑，木金同躔壁八度；乙酉，木金水聚於降婁。三月戊午，土金水聚於實沈兩旬餘。四月甲戌，土金同躔觜四度；丙子，土金水聚於觜。七月乙亥，火金水聚於壽星。十月壬戌，火金同躔心二度。

十九年四月戊寅，木水同躔胃十一度；庚辰，木火金水聚於大梁。五月辛卯，火金水聚於胃旬餘；丁酉，火水同躔胃八度；己亥，火金同躔胃九度；甲辰，木火金水聚於昴；辛亥，聚於實沈旬餘；乙卯，火金水聚於畢。六月庚午，土金水聚於鶉首；辛未，聚於井；壬午，土金同躔井十三度。八月甲子，土火同躔井十八度。

二十年三月乙卯，木金同躔畢十度。五月辛酉，木金水聚於鶉首旬餘，聚於井旬餘；甲子，金水同躔井六度；癸酉，土水同躔井二十四度。六月丁酉，土木金聚於鶉首旬餘；庚子，聚於井兩旬餘。

二十一年二月丁酉，火金水聚於降婁兩旬餘。三月甲子，火金同躔婁四度。四月甲申，火金水聚於大梁；辛丑，聚於實沈。五月丁巳，木金水聚於鶉首旬餘；戊午，聚於井旬餘；辛未，同躔井二十四度。六月戊寅，土水同躔柳一度；庚寅，土木金水聚於鶉火，土金水聚於柳水夾旬。七月戊午，土木水聚於柳旬餘；辛未，土木火水聚於鶉火水夾旬；八月庚辰，土木火聚於柳兩旬餘。

二十二年正月丁未，土木同躔柳十一度。六月癸酉，土木水聚於鶉火兩旬餘；庚辰，聚於柳。閏六月乙丑，土金水聚於鶉火旬餘。七月癸未，木水同躔張三度；己丑，木金水聚於鶉尾；乙未，木金同躔張五度。八月癸丑，土木金聚於鶉尾。十二月乙卯，火金水聚於娵訾旬餘。

二十三年正月庚寅，火金同躔壁十度。五月庚寅，火水同躔井八度；壬辰，土金同躔張初度，土木金聚於張旬餘。七月丁丑，土木金水聚於鶉尾旬餘；庚辰，土金水聚於張；辛巳，土水同躔張六度；丙戌，金水同躔張十四度；癸巳，木水同躔翼九度。八月戊申，土火金聚於鶉尾旬餘；辛亥，聚於張兩旬餘。九月己巳，土火同躔張十一度；乙亥，土金同躔張十二度。十月甲午，木金水聚於壽星；丙申，木火金聚於壽星兩旬餘；戊申，聚於軫；己酉，木金同躔軫八度。

二十四年二月乙未，金水同躔虛一度。七月甲戌，土金水聚於鶉尾旬餘；乙亥，聚於張水夾旬；甲申，金水同躔張十六度。八月壬辰，土金水聚於翼；甲午，木金水聚於壽星兩旬餘；庚戌，聚於角水夾旬。十月甲辰，木水同躔亢六度。

二十五年二月庚寅，火金同躔奎五度。三月甲戌，火金水聚於大梁。七月庚寅，土水同躔翼十度。八月己未，火金水聚於鶉尾旬餘；丙子，土火金水聚於翼。九月丙戌，聚於壽星旬餘；庚寅，土金水聚於軫，土金同躔軫初度；庚子，土火同躔軫一度。十月壬申，木金水聚於析木。

二十六年正月丙申，木火同躔尾十度。二月乙亥，金水同躔婁四度。七月戊子，土金同躔軫三度。九月戊子，土水同躔軫十度。十月辛未，木水同躔箕二度。

二十七年正月戊寅，木金火聚於星紀；丙申，木金同躔斗十二度。六月壬子，火水同躔鬼三度。八月辛亥，火金同躔張十一度；乙卯，火金水聚於鶉尾。九月戊寅，土火金水聚於壽星旬餘；丁亥，土金水聚於角；辛卯，土水同躔角八度。十月壬寅，金水同躔氐五度。

二十八年正月癸未，木水同躔女三度。九月甲午朔，土水同躔亢七度。十月戊寅，土金水聚於大火旬餘；丁亥，聚於氐。

二十九年正月甲寅，木金水聚於娵訾兩旬餘。二月戊辰，木金同躔危十八度；壬申，木水同躔危十九度。五月辛卯朔，火金水聚於鶉首；癸巳，聚於井；丙辰，聚於鶉火。六月己卯，火金同躔星四度。八月甲申，土金同躔氐五度；丁亥，土金水聚於大火水夾旬。九月乙卯，土火水聚於大火四旬餘。十月庚辰，聚於氐旬餘。十一月庚寅，土火同躔氐十三度；壬辰，土水同躔氐十三度。

三十年二月辛酉，火金水聚於元枵旬餘。五月甲午，木金同躔婁四度。九月乙卯，金水同躔角五度。十月甲午，土金水聚於析木旬餘。

三十一年二月戊戌，木金同躔胃五度。六月丁未，火金水聚於鶉尾旬餘。十月辛卯，土火水聚於析木旬餘；己亥，土水同躔尾二度；乙巳，土火水聚於尾。十一月辛亥，土火同躔尾四度。十二月乙未，火金水聚於星紀旬餘；辛丑，聚於斗。

三十二年正月庚申，聚於元枵旬餘；丁卯，聚於女。二月丁亥，聚於娵訾。四月癸巳，金水同躔胃十一度。五月乙丑，木金同躔井二度；壬申，木水金聚於鶉首旬餘。六月癸酉朔，聚於井旬餘。九月戊午，木水同躔井二十二度。十月壬午，土金同躔尾十度。十一月壬寅，土水同躔尾十二度。

三十三年七月己丑，木金同躔柳九度。十月丁巳，土火水聚於箕旬餘。十一月己巳，土火同躔鬥初度；癸巳，土火金水聚於星紀。十二月戊戌，聚於斗；庚子，土水同躔斗三度；癸卯，火金同躔牛二度；癸丑，火金水聚於元枵旬餘。

三十四年正月丁丑，聚於娵訾，聚於危；庚辰，金水同躔危十九度。五月壬午，木金水聚於鶉火旬餘。六月辛卯朔，金水同躔星三度。十二月甲辰，土水同躔斗十三度。

三十五年正月壬午，土金同躔斗十七度。五月戊寅，木火同躔張十七度。八月辛丑，木金水聚於翼；丙午，聚於壽星旬餘；己酉，木火同躔翼十五度；庚戌，木金同躔翼十五度。九月乙卯，木金水聚於軫。十月甲午，火金水聚於析木。十一月丁巳，土火金聚於星紀兩旬餘；癸亥，聚於斗旬餘。十二月丁亥，土火同躔斗二十一度。

三十六年正月壬戌，火水同躔虛六度；丁卯，火金水聚於娵訾。六月乙丑，聚於鶉首；戊辰，聚於井。八月戊申朔，火金同躔柳初度。十月己未，木金水聚於大火水夾旬。

三十七年正月癸未，土金水聚於元枵旬餘。八月乙巳，木火同躔氐十度；壬子，木火金聚於大火。九月壬辰，聚於析木。十月癸丑，火金同躔斗三度。十二月壬寅，土火金水聚於元枵旬餘，土火同躔女十度；甲辰，土金同躔女十度；己未，金水同躔女九度。

三十八年正月壬午，金水同躔牛四度。二月己酉，土水同躔虛六度。三月甲戌，土金同躔虛九度。五月丁酉，火金水聚於實沈。六月癸亥，聚於鶉首。七月己丑，火金同躔井三十度；庚寅，同躔鬼初度。八月甲戌，火金水聚於鶉尾。十月乙酉，木水同躔箕八度；戊子，木金水聚於星紀兩旬；甲午，聚於斗旬餘，木金同躔斗一度。

三十九年正月壬子，土水同躔危七度。十月辛酉，木火同躔斗二十度。十二月己未朔，土火同躔危十一度。

四十年五月丁亥朔，火金水聚於實沈；癸卯，聚於鶉首旬餘；乙巳，聚於井旬餘；丙辰，火金同躔井十四度。十二月庚申，土木金聚於娵訾兩旬餘；丁卯，木金同躔危七度。

四十一年正月壬寅，土木水聚於娵訾旬餘。二月己未，土水同躔室八度；壬戌，土木水聚於室。三月壬寅如之；丙午，土木金水聚於降婁兩旬餘。四月庚申，土金水聚於壁；辛未，土木金聚於壁；丙子，土木同躔壁一度。十一月己巳，土木火聚於降婁四旬餘；乙亥，土火同躔室十四度。十二月壬午，木火同躔壁三度；甲申，金水同躔牛一度；乙酉，土木火聚於壁旬餘。

四十二年正月庚午，土木金水聚於降婁。二月庚辰，土金同躔壁六度。四月丁酉，火金水聚於鶉首旬餘；己亥，聚於井旬餘。五月庚午，聚於鶉火。十月庚寅，聚於大火旬餘。

四十三年四月甲申，土金同躔婁初度。

四十四年二月戊寅，土火金聚於大梁；辛巳，土金同躔婁三度。三月乙巳，木火金聚於實沈；辛酉，木火同躔觜三度。四月乙丑，土水同躔婁九度；丁卯，木火金聚於觜。閏四月丙申，聚於鶉首兩旬餘；癸卯，聚於井旬餘；丙辰，木金同躔井三度。五月庚寅，木水同躔井十度。九月丙子，火金水聚於壽星。十二月丁未，聚於星紀；辛亥，金水同躔斗二十一度。

四十五年三月癸未，土金同躔胃九度。五月壬午，木金同躔鬼二度。六月壬寅，木水同躔柳二度。八月癸巳，土火同躔昴八度。

四十六年六月庚寅，土金同躔畢八度；癸卯，木火同躔張初度。七月壬子，木火水聚於鶉尾；甲子，聚於張旬餘。八月癸巳，木金水聚於鶉尾兩旬餘；丙申，聚於張旬餘。九月庚申，火金水聚於壽星。十月壬午，聚於大火；癸未，聚於亢；壬辰，聚於氐；甲午，火金同躔氐三度。十一月乙卯，火金水聚於析木。

四十七年正月己酉朔，火水同躔斗二度。閏三月乙酉，土金同躔畢十一度。六月癸丑，木金水聚於鶉尾旬餘。八月己酉，土火同躔井初度；乙丑，木水同躔軫四度。十月壬戌，木金同躔角三度。

四十八年四月甲寅，金水同躔胃九度。五月乙亥，土水同躔井二度；乙酉，土金水聚於鶉首；丁亥，聚於井；庚寅，土金同躔井四度。七月戊戌，木火金聚於壽星。八月乙卯，火金水聚於壽星；乙丑，木火金聚於亢；丙寅，木金同躔亢三度。九月辛未，木火同躔亢四度；壬申，木火金水聚於大火旬餘；癸酉，木火水聚於亢；庚辰，火金水聚於氐，火水同躔氐初度。十月丙午，火金水聚於析木。

四十九年三月壬午，聚於降婁旬餘，火水同躔室九度。四月己亥，火金同躔壁七度。五月壬午，土水同躔井十五度。六月己酉，火金同躔昴七度。七月癸酉，土金水聚於鶉首；乙亥，聚於井；戊子，土火金聚於鶉首水夾旬；辛卯，聚於井水夾旬。閏七月乙未，土金同躔井二十四度。十月己卯，木金水聚於析木旬餘；丙戌，聚於氐旬餘；己丑，木金同躔尾四度。

五十年正月壬辰，金水同躔危五度。四月辛未，土金水聚於鶉首兩旬；癸酉，聚於井兩旬。五月辛卯，土金同躔井二十八度。七月己丑，火金水聚於壽星；己酉，火金同躔角六度。八月甲戌，火金水聚於大火水夾旬。九月己丑，火金同躔氐十三度。十一月庚寅，木水同躔斗三度；癸巳，木火水聚於星紀旬餘；戊戌，聚於斗旬餘。

五十一年正月己酉，木金同躔斗二十一度。五月丁亥，火金同躔胃十二度；癸巳，火金水聚於實沈兩旬餘；庚子，聚於畢水夾旬。六月辛酉，金水同躔井五度；庚辰，土金水聚於鶉火旬餘。七月丙戌，聚於柳。十二月癸丑，木金水聚於元枵旬餘。

五十二年六月丁亥，土水同躔星五度。八月壬辰，土金水聚於鶉尾。

五十三年正月戊甲，金水同躔女八度；庚戌，木火同躔室初度；戊午，木火金水聚於娵訾；丙寅，木火水聚於室。二月己卯，火水同躔壁七度；庚辰，木金同躔室七度；壬午，火金水聚於降婁；辛卯，木火金聚於降婁旬餘。三月丙午，火金水聚於大梁旬餘；丁未，聚於婁旬餘。六月丙戌，土金水聚於鶉尾兩旬餘；戊子，聚於張旬餘；甲午，土金同躔張九度；丁酉，土水同躔張九度。十月庚辰，土火同躔翼三度。

五十四年八月乙亥，土金水聚於鶉尾旬餘；辛卯，土水同躔翼八度；壬辰，土金水聚於翼。九月己亥，土金同躔翼九度。

五十五年正月己酉，火金水聚於娵訾。二月庚午，聚於降婁；庚辰，火金同躔奎三度。三月壬辰朔，木火金聚於大梁兩旬餘；辛亥，木金同躔昴一度。閏三月甲戌，木火金聚於實沈；己卯，木火同躔昴七度。四月辛卯，木火水聚於實沈旬餘；甲午，聚於畢；辛丑，火水同躔畢十二度。八月甲午，土水同躔軫二度。九月壬午，土火金聚於壽星兩旬餘。十月辛卯，聚於軫水夾旬；戊申，土火同躔軫十度。

五十六年四月己酉，木水同躔井四度。五月丙寅，木金水聚於鶉首兩旬餘；己巳，聚於井兩旬餘；丙子，木金同躔井十度。八月乙酉，土金水聚於壽星兩旬；庚寅，聚於軫；戊戌，聚於角，土水同躔角初度。

五十七年七月庚戌，木火水聚於鶉火旬餘；甲寅，聚於柳；己未，木火同躔柳八度。八月庚辰，木火金聚於鶉火。閏八月庚午，火金水聚於壽星兩旬餘。九月辛巳，聚於軫；甲午，土金水聚於大火旬餘；乙未，聚於亢；丁酉，土水同躔亢六度；庚子，土金同躔亢六度。十月丙辰，土火金聚於大火；甲戌，土火同躔亢十度。

五十八年六月壬寅朔，木金同躔張二度；癸亥，木金水聚於鶉尾；己巳，木水同躔張八度。八月己酉，土金同躔氐初度。九月庚寅，土金水聚於大火旬餘；丁酉，聚於氐。十月庚子朔，土水同躔氐五度。

五十九年六月辛亥，火金水聚於鶉火。七月丙戌，聚於鶉尾兩旬餘；戊子，聚於張旬餘。八月戊戌，火金同躔張十二度。九月庚午，木火金水聚於壽星；丙子，木火水聚於軫；庚辰，木水同躔軫十度；丁亥，土金水聚於大火旬餘。十月乙未，聚於氐；丙申，土金同躔氐十五度；癸卯，土水同躔氐十五度。十二月甲午，土火水聚於析木旬餘。

六十年九月壬辰，木水同躔氐一度；戊申，土水同躔心三度。十一月戊子朔，土金水聚於析木兩旬餘；戊戌，聚於尾水夾旬；己亥，土金同躔尾一度。

六十一年五月辛丑，火金水聚於鶉火兩旬餘；戊申，聚於柳。九月丁酉，土金同躔尾四度；癸卯，木土金水聚於析木。十一月丁酉，土木火水聚於析木兩旬餘；戊戌，聚於尾水夾旬；甲辰，木水同躔尾十度；乙巳，土水同躔尾十一度。十二月壬子朔，土木同躔尾十二度；乙卯，土火同躔尾十二度。

雍正元年正月癸未，木火金聚於星紀兩旬；庚子，火金同躔斗二十一度。三月壬午，火金水聚於娵訾水夾旬。十一月癸巳，土金同躔箕三度。十二月丙午朔，土木金水聚於星紀旬餘；丁未，土水同躔箕五度；庚戌，木金水聚於斗；丁巳，木水同躔斗十二度。

二年七月壬寅朔，火金水聚於鶉尾旬餘。十一月庚戌，土水同躔斗五度；癸丑，土火水聚於星紀。十二月癸酉，土火同躔斗八度；乙亥，木水同躔女十度；壬午，土火金聚於星紀旬餘；丁亥，聚於斗。

三年正月丁未，木火金水聚於元枵旬餘；癸丑，火金水聚於女；乙卯，金水同躔女三度；癸亥，火金水聚於虛。二月己巳朔，同躔虛八度；庚午，木火金水聚於娵訾旬餘；辛未，聚於危水夾旬；癸酉，木火同躔危二度。十月辛卯，土金同躔斗十三度。十一月乙卯，土水同躔斗十五度。十二月辛巳，木金同躔危十七度。

四年正月丙午，土水同躔斗二十一度。二月甲申，木金水聚於降婁旬餘。四月甲戌，木金同躔壁七度。十二月癸亥，火金水聚於星紀兩旬；己巳，聚於斗旬餘；丁亥，土火金聚於元枵兩旬。

五年正月戊子朔，聚於牛；甲午，火金同躔女初度；戊申，土火金水聚於星紀；壬子，土火水聚於元枵。二月乙丑，火金水聚於娵訾旬餘，聚於危；辛巳，木金水聚於降婁旬餘。三月己亥，聚於大梁兩旬餘；庚子，聚於婁水夾旬。閏三月庚辰，木火水聚於大梁兩旬餘；辛巳，聚於婁。四月丁酉，聚於胃；庚子，木火同躔胃二度。九月壬申，金水同躔氐八度。

六年十月庚辰，火金水聚於析木旬餘；庚寅，聚於尾。十一月壬申，土火金聚於元枵兩旬。十二月戊子，土金同躔虛五度；壬寅，土火水聚於元枵水夾旬。

七年正月乙丑，聚於危；丙寅，火水同躔危十二度；戊辰，土火水聚於娵訾旬餘。五月乙卯，火金水聚於實沈；癸亥，木水同躔井十度。七月丙辰，木火金水聚於鶉首；己未，聚於井。閏七月丙子，木火同躔井二十六度；丁亥，木火金聚於鶉火兩旬餘；戊子，木金同躔井二十八度。

八年正月辛巳，土金水聚於娵訾兩旬餘；壬午，聚於危；壬辰，土金同躔危十三度。十二月丙申，火金水聚於元枵；己未，土火水聚於娵訾旬餘，聚於危。

九年正月丙寅，土火同躔室初度。二月壬戌，土水同躔室七度。三月壬辰，土金同躔室十度。六月己酉，火金水聚於鶉首旬餘；辛亥，聚於井水夾旬。七月甲戌，聚於鶉火旬餘；己酉，木水同躔張十四度。八月丙辰，木金同躔翼二度；丁巳，木火金聚於鶉尾。

十年六月丙子，金水同躔張四度。

十一年正月丙戌，土火同躔壁八度。二月戊辰，土水同躔奎初度。五月戊戌，火金水聚於鶉首；己亥，聚於井旬餘；甲辰，火金同躔井十六度；己酉，火水同躔井二十度。六月癸丑，金水同躔井二十七度；辛酉，火金水聚於鶉火水夾旬。

十二年二月甲寅，土金水聚於降婁旬餘；丁卯，聚於奎；丙子，土水同躔婁初度。五月辛卯，土金同躔婁九度。十一月辛巳，木金水聚於析木兩旬餘；辛卯，聚於尾旬餘。

十三年正月庚子，金水同躔危九度。二月己酉，土火同躔婁九度。閏四月辛未，土水同躔胃六度；壬辰，火金水聚於鶉首；甲午，聚於井。五月癸丑，聚於鶉火。十月辛巳，聚於大火旬餘。十二月癸酉，木水同躔斗十九度。

乾隆元年正月壬戌，木金同躔牛六度。四月甲戌，土水同躔昴四度。六月丙子，金水同躔井十七度。九月乙卯，同躔氐十度。十二月壬申，木金水聚於元枵。

二年二月辛酉，木水同躔危三度；乙亥，土火同躔畢一度。三月癸巳，土火金聚於實沈兩旬；癸卯，土金同躔畢四度。四月辛未，土金水聚於實沈；戊寅，土水同躔畢八度；癸未，土金水復聚實沈。五月庚戌，土金同躔畢十二度。七月丁亥朔，同躔觜一度。閏九月壬戌，火金水聚於壽星。十月丙戌，火水同躔氐三度；丁亥，火金水聚於大火；辛亥，聚於析木。十一月乙卯，火金同躔心初度。十二月辛亥，金水同躔女六度。

三年二月丙申，木金水聚於降婁旬餘；庚子，聚於壁。三月乙亥，土金水聚於實沈兩旬餘。四月癸巳，聚於觜；戊戌，土金同躔觜七度。十一月乙亥，金水同躔牛四度。

四年二月乙巳，土火同躔井二度。三月乙卯，木水同躔婁八度。四月己亥，木金水聚於大梁旬餘。八月丁丑，火水同躔翼十四度；丙申，金水同躔翼初度。九月癸丑，火金水聚於壽星；癸酉，聚於大火旬有七日。十月庚辰，聚於氐水夾旬；戊戌，聚於析木水夾旬。十一月壬申，金水同躔斗十五度。十二月壬辰，火水同躔斗二度。

五年正月甲寅，同躔斗十九度。三月癸亥，木金同躔畢一度。五月甲辰，土金同躔井二十度。六月乙酉，土水同躔井二十四度。閏六月戊申，金水同躔張三度。

六年二月癸卯，土木火聚於井旬有八日。三月己卯，土火同躔鬼初度。五月庚午，木金水聚於鶉首旬餘；癸酉，聚於井旬餘；戊寅，木水同躔井十六度。六月乙未，土金水聚於鶉火旬餘；乙卯，復聚四日；戊午，金水同躔星四度。七月辛未，土木水聚於鶉火兩旬。九月丁卯，火金水聚於大火；己丑，聚於析木水夾旬。

七年三月庚申朔，火水同躔室六度；庚午，火金水聚於室；癸酉，聚於降婁兩旬，火金同躔室十五度；戊寅，金水同躔室十四度；乙酉，火水同躔壁九度。五月癸未，土木水聚於鶉火月餘。六月己丑，聚於柳兩旬餘；壬寅，火水同躔畢五度。七月乙酉，土木金水聚於鶉火。八月戊子，土木水聚於星；乙巳，土木金聚於星；己酉，聚於鶉尾兩旬餘。九月丙寅，聚於張。十一月辛卯，土木火聚於鶉尾兩月；庚午，聚於張月餘。十二月戊子，土火同躔張四度；甲寅，同躔張二度。

八年二月辛卯，金水同躔室二度。五月戊子，土木火聚於張；癸卯，土木火金聚於鶉尾；乙巳，土木金聚於張旬餘。七月戊子，土木水聚於鶉尾旬餘；庚寅，聚於張。八月癸亥，火金水聚於大火旬有七日；甲戌，聚於氐。九月壬午，金水同躔氐四度；丁未，同躔亢二度。

九年正月壬午，火水同躔危三度。三月丁亥，火金水聚於降婁。四月丁丑，火金同躔昴三度。五月甲申，火金水聚於實沈旬餘；乙未，金水同躔觜一度。六月庚申，火金水聚於鶉首；癸亥，聚於井。七月庚寅，土金水聚於鶉尾旬餘；癸巳，聚於張。八月甲寅，木水同躔軫十度，木金水聚於壽星兩旬餘；壬申，聚於角。九月丙子，金水同躔角六度。

十年二月己巳，土火同躔翼八度；壬申，同躔翼七度。四月己巳，同躔翼五度。七月甲午，木火同躔亢六度。八月壬寅，土水同躔翼十一度。九月庚午朔，同躔翼十五度。十月癸卯，土金水聚於壽星。

十一年正月壬申，金水同躔斗十二度。三月戊辰，火金水聚於降婁旬餘；壬辰，聚於大梁兩旬餘。閏三月甲辰，聚於胃；丁巳，火水同躔胃九度。七月丁未，土金同躔軫五度。九月庚子，木金同躔尾一度。十月丙子，木水同躔尾九度。十一月己未，木金水聚於星紀月餘。十二月壬戌朔，木水同躔箕四度；癸未，金水同躔斗十一度；丙戌，木金水聚於斗。

十二年七月戊午，金水同躔星二度。八月丙戌，土金水聚於星、壽星旬有七日。九月壬寅，聚於角；己酉，聚於大火旬餘，土金同躔角九度；壬子，木火同躔斗五度。

十三年二月壬戌，火金水聚於降婁水夾旬。七月庚子，聚於鶉火兩旬餘；壬寅，火水同躔柳二度；辛亥，火金水聚於柳旬餘。閏七月戊午，同躔柳十二度。八月丙午，土水同躔亢九度。十月丙申，土金水聚於大火。十一月辛亥朔，土火金聚於大火水夾旬。十二月乙酉，土火同躔氐八度。

十四年正月丁丑，木金水聚於娵訾兩旬餘。二月戊子，聚於危；庚寅，金水同躔危十八度。六月丁丑朔，同躔井二十八度。八月戊戌，土金水聚於大火旬有七日。九月丁未，聚於氐，土金同躔氐八度；甲寅，土水同躔氐八度；辛未，同躔氐十度。十一月庚午，木火金聚於娵訾水夾旬。十二月戊戌，木金同躔室七度。

十五年正月庚戌，木火金聚於降婁旬餘。二月乙未，木金同躔壁五度。三月戊甲，木金水聚於降婁旬有六日；庚戌，金水同躔室十二度。九月乙丑，火金水聚於壽星旬餘。十月己亥，聚於大火。十一月乙巳，土金水聚於析木旬餘；戊申，聚於心。

十六年正月甲辰，土火同躔尾初度；壬子，金水同躔虛六度。三月辛酉，木金水聚於大梁。四月己巳，木水同躔胃一度。九月乙酉，金水同躔亢初度。十月壬子，土水同躔尾四度。十二月丙午，土金同躔尾十度。

十七年二月甲辰，木火同躔畢一度。三月戊寅，木火水聚於實沈。四月甲寅，金水同躔胃十一度。五月壬戌，木金水聚於實沈兩旬；戊寅，聚於觜。六月壬辰，聚於鶉首；丁未，火金水聚於鶉火。七月辛未，聚於鶉尾。八月庚寅，聚於翼旬餘；丁酉，金水同躔翼十度，辛丑，火水同躔翼七度。九月丁丑，同躔角初度。十月己亥，土金水聚於析木；甲辰，土金同躔尾十二度；甲寅，土水同躔尾十三度。十二月丙辰，土火水聚於星紀水夾旬。

十八年正月辛酉，土火同躔箕五度。六月癸巳，木水同躔井二十二度。八月壬寅，木金同躔柳二度。十一月甲子，土水同躔箕八度。十二月甲午，金水同躔尾十三度；壬寅，土金水聚於星紀旬有九日；己酉，聚於斗旬餘。

十九年正月戊辰，金水同躔牛六度。三月壬申，同躔奎八度。五月癸巳，木火金水聚於鶉火旬餘；戊戌，聚於柳。八月甲戌，火水同躔角四度。十月癸丑，土金同躔斗七度。十一月己卯，火水同躔心五度；庚子，同躔尾十三度。十二月丙午，土火金水聚於星紀旬餘；庚戌，土金同躔斗十四度；甲寅，金水同躔斗十一度；丙辰，土火金水聚於斗，土水同躔斗十四度；丁卯，火金同躔斗八度。

二十年正月辛卯，土金同躔斗十八度。二月己巳，火金水聚於娵訾旬餘。八月壬寅朔，木金水聚於鶉尾旬餘；丙辰，木水同躔翼七度；庚申，木金水聚於翼；丙寅，聚於壽星；戊辰，木金同躔翼十度。十月乙卯，金水同躔房初度。十二月壬寅，土金同躔斗二十二度；戊午，土金水聚於元枵；己未，土水同躔牛初度。

二十一年七月壬辰，金水同躔柳十三度。八月甲寅，木火水聚於壽星旬有九日。九月丁卯，聚於角；戊辰，木水同躔角二度；辛未，火水同躔角七度。閏九月戊戌，同躔氐五度；己亥，木火水聚於大火旬有七日。十月戊寅，木金水聚於大火；丙戌，木金同躔亢八度。十一月己亥，火水同躔箕四度。

二十二年正月乙未，土火同躔女六度；己亥，土火金聚於女；庚子，土火金水聚於元枵旬餘；丁未，火水同躔虛四度；己酉，火金水聚於虛；辛亥，金水同躔虛三度；庚申，火金同躔危四度；壬戌，火金水聚於娵訾旬餘。二月癸亥朔，聚於危水夾旬；癸酉，火水同躔危十度；庚辰，火金水聚於室；乙酉，金水同躔室十五度。三月壬辰朔，火金水聚於降婁。五月丙申，金水同躔井初度。八月甲戌，木金水聚於大火旬餘；戊子，木金同躔氐八度。十月己卯，木水同躔房一度。

二十三年二月辛酉，土水同躔虛八度。十月庚辰，木火同躔尾十二度；癸未，木火水聚於尾。十一月壬辰，聚於箕，木水同躔箕初度；己酉，木火金水聚於星紀；辛亥，木金同躔箕四度。十二月乙卯，火金水聚於斗；己巳，火水同躔牛一度；壬申，木金水聚於斗。

二十四年正月癸未朔，火金同躔女四度；辛丑，土金同躔危五度；乙巳，土火金聚於危。二月癸丑，土火同躔危七度；己未，土火金水聚於娵訾；辛酉，土火水聚於危；乙丑，土水同躔危八度；壬申，火水同躔室一度。三月壬午朔，火金水聚於降婁。五月乙酉，火水同躔胃三度。九月丁巳，金水同躔亢一度。

二十五年正月丁卯，土水同躔危十八度。七月丁巳，金水同躔張二度。九月庚午，火金水聚於析木。十月丙申，聚於星紀。十一月乙卯，木火金聚於元枵兩旬餘。十二月甲午，土火木金聚於娵訾；乙未，木火金聚於危。

二十六年正月辛丑朔，土金同躔室六度；癸丑，土木火水聚於娵訾旬有八日；乙卯，木火水聚於危；戊午，木水同躔危八度；丙寅，土火水聚於室水夾旬。二月辛未朔，土水同躔室九度；壬申，土火水聚於降婁月餘，土火同躔室九度。三月庚子朔，火水同躔奎一度。四月乙未，火金水聚於實沈旬有六日。五月辛丑，聚於畢；癸卯，金水同躔畢九度；己酉，火金同躔畢五度。八月辛卯，同躔柳十度。

二十七年二月甲申，土木同躔壁五度；辛卯，土木金水聚於降婁。三月丁酉，土木金聚於壁水夾旬；癸卯，土金同躔壁八度；乙巳，木金同躔壁十度。四月癸酉，木水同躔奎四度。閏五月丙子，金水同躔柳初度。十一月丁亥，同躔斗十五度。十二月辛亥，火水同躔危一度。

二十八年二月乙未，土火同躔奎五度。三月丁卯，木火同躔胃四度；甲戌，土水同躔奎九度；壬午，土木火水聚於大梁；丙戌，木水同躔胃九度。四月甲午，火水同躔畢一度；甲辰，土木金聚於大梁旬餘。六月乙未，火金水聚於鶉首旬有八日；丁酉，聚於井旬有九日。七月己未，聚於鶉火旬餘；丙寅，聚於柳。九月丙子，金水同躔亢三度。

二十九年二月壬寅，土金同躔婁五度。三月丙子，土水同躔婁八度；丁丑，木金同躔畢十一度。四月丁亥，木金水聚於實沈；癸卯，木水同躔參一度。五月甲子，同躔參五度。六月丁酉，同躔井二度。

三十年正月丙子，金水同躔牛二度。閏二月己未，土火同躔胃六度；戊辰，土火水聚於大梁。三月壬午，土水同躔胃八度。四月丁未，土金同躔胃十二度；甲寅，土金水聚於昴，金水同躔昴八度；丙寅，土水同躔昴二度。五月壬辰，木火金水聚於鶉首；甲午，聚於井，火金同躔井二十度；己亥，木金同躔井二十六度。六月己酉，木火金水聚於鶉火旬餘，木火水同躔井二十九度；丁巳，火金水聚於柳；丙寅，金水同躔星七度。七月丁酉，同躔軫二度。

三十一年二月甲寅，同躔壁二度。五月庚辰，土水同躔畢六度。八月甲寅，木金水聚於鶉尾旬有七日；丁巳，聚於張；癸亥，木金同躔張七度。十一月甲午，金水同躔箕五度。

三十二年二月丁未，火金水聚於降婁旬餘。三月戊子，土火同躔畢十一度；辛卯，土火金聚於實沈旬有八日。四月丁未，土金同躔畢十三度。五月甲申，土水同躔參二度。六月癸卯，火金水聚於鶉火。七月癸亥朔，木金水聚於鶉尾旬餘；癸未，木火水聚於鶉尾。八月乙丑，聚於翼水夾旬；庚午，聚於壽星旬有六日；庚辰，木火同躔翼十五度；庚寅，金水同躔亢四度。九月庚子，木火金聚於壽星旬有六日；庚戌，火金同躔角五度。十一月戊申，火金水聚於析木。

三十三年五月戊子朔，土水同躔井四度；甲寅，土金同躔井七度。六月丁丑，金水同躔柳初度。八月丁卯，木金水聚於壽星旬有六日；己卯，聚於角；癸未，同躔角八度。九月丙戌朔，聚於大火旬有八日；癸丑，金水同躔心二度。

三十四年四月辛酉，土火同躔井十二度；乙亥，金水同躔畢十二度。五月壬午朔，土火水聚於鶉首；甲申，聚於井；甲午，土水同躔井十六度。六月乙丑，同躔井十五度。七月乙酉，同躔井二十二度；戊子，土金水聚於鶉首；庚寅，聚於井。八月丙辰，土金同躔井二十六度；乙丑，火水同躔翼十一度。九月丁未，木火水聚於大火旬餘。十月癸亥，火水同躔亢九度；癸酉，火金水聚於大火旬有七日。十一月丁酉，木火金水聚於析木旬餘；戊戌，木火水聚於心；壬寅，木火金聚於心；乙巳，同躔心五度。十二月戊午，聚於尾。

三十五年二月辛亥，金水同躔危三度。五月丙戌，土金水聚於鶉首；戊子，聚於井兩旬餘。閏五月癸丑，土金同躔井三十度。六月壬辰，土水同躔柳初度。十一月乙巳，木金水聚於星紀；己未，聚於斗，金水同躔斗十六度。十二月辛巳，木金同躔斗五度。

三十六年正月乙巳，同躔斗十度。六月丙申，土水同躔柳十二度。八月壬午，火水同躔軫十度；庚寅，火金水聚於壽星；丙申，金水同躔軫初度。九月丁卯，火金水聚於大火水夾旬。十月壬申，火金同躔氐十度；丙子，火金水聚於氐；丙戌，聚於析木旬有六日；庚寅，火金同躔心一度。十一月庚子，火金水聚於尾；壬寅，木金水聚於星紀；癸卯，金水同躔箕三度；戊申，木金水聚於斗；丙寅，聚於元枵兩旬餘。十二月丁卯朔，聚於牛；乙未，火水同躔斗十七度。

三十七年正月己酉，木火水聚於元枵兩旬餘；丁巳，聚於女。六月壬午，土金水聚於鶉火。七月丙申，聚於星；丁酉，金水同躔星二度；己亥，土水同躔星六度。九月甲辰，土金水聚於鶉尾；丙辰，土金同躔張八度。

三十八年二月丙子，木水同躔危十六度；己卯，木金水聚於娵訾。三月丙申，木金同躔室初度。閏三月壬申，金水同躔婁四度。五月丁丑，同躔井二十三度。六月乙巳，土金水聚於鶉尾兩旬餘；戊申，土水同躔張十度；丁巳，土金同躔張十一度。七月辛酉，土水同躔張十二度。八月辛丑，火金同躔亢六度。九月庚辰，火金水聚於析木。十月丙戌朔，火水同躔心四度。十一月丙辰朔，同躔箕四度。

三十九年正月戊午，同躔女十一度；丙寅，木金同躔壁四度。二月乙酉，木金水聚於壁；丁未，火金同躔室八度；壬辰，木水同躔壁十度。三月乙卯，同躔奎二度；壬申，木火金水聚於降婁旬有六日；辛巳，木火水聚於奎。四月戊子，聚於大梁旬有七日；壬辰，聚於婁；庚戌，木火金聚於大梁兩旬。五月丁巳，木金同躔婁五度。六月丁酉，火金同躔畢十四度。八月丙申，土金水聚於鶉尾；癸卯，土水同躔翼九度。十一月乙卯，金水同躔房三度。

四十年正月癸亥，同躔危三度。二月庚寅，同躔壁一度。四月壬寅，木水同躔昴三度。六月丁酉，土木同躔翼十三度。七月丁巳，土火金聚於壽星兩旬。九月丙午朔，土水同躔軫三度；辛酉，金水同躔亢五度。

四十一年正月丙戌，火水同躔危十九度。三月戊子，同躔婁六度；戊戌，火金水聚於大梁。四月乙卯，木水同躔參六度；癸亥，木火金聚於實沈；丁卯，火金同躔畢八度。五月癸巳，木金同躔井四度；丙申，金水同躔井八度。六月癸卯，木火金水聚於鶉首；丁未，聚於井。七月己丑，金水同躔張十二度。八月庚子朔，土金水聚於壽星旬有五日；庚戌，土水同躔角一度；己未，土金同躔角二度。九月丁亥，金水同躔氐二度。

四十二年四月己酉，同躔畢十四度。六月己未，土火同躔角七度。七月丙寅，木水同躔柳初度。十月甲寅，土金水聚於大火。

四十三年正月壬申，金水同躔牛五度。二月丁酉，火水同躔畢初度。三月壬戌，火金水聚於降婁；丁丑，金水同躔奎八度；戊寅，火金水聚於大梁旬有八日；庚辰，聚於婁；乙酉，火水同躔婁十一度；庚寅，火金水聚於胃。四月癸巳，火金同躔胃四度；庚戌，火金水聚於實沈旬有七日；乙卯，金水同躔畢九度；戊午，火金水聚於畢。五月癸亥，火水同躔畢三度。六月丁未，同躔井六度。閏六月乙亥，木金水聚於鶉尾；丙子，木水同躔張初度。八月己未，土金同躔氐初度；丁卯，木火水聚於鶉尾水夾旬。九月癸丑，土水同躔氐七度。十一月癸巳，金水同躔斗十六度。

四十四年三月甲辰，土金同躔氐十二度。六月乙丑，土火同躔氐八度。八月丁巳，金水同躔張九度；己卯，木金同躔軫一度；辛巳，木金水聚於壽星旬餘。九月丁亥，聚於軫；己亥，土金水聚於大火旬有七日；丙午，聚於氐水夾旬；戊申，金水同躔氐三度。十月丙辰，土水同躔氐十六度；己未，土金同躔氐十七度；乙丑，土金水聚於析木水夾旬。

四十五年二月丙辰，火金水聚於降婁；丙子，聚於大梁。六月乙巳，金水同躔星二度；庚午，火金水聚於鶉火。七月癸巳，火金同躔柳七度；庚子，火金水復聚鶉火旬有七日。八月己酉，火水同躔星初度。十月己未，土水同躔心三度。十一月癸巳，木火金聚於大火旬餘；戊戌，木金同躔氐六度。十二月戊申，土金水聚於析木旬餘；己未，聚於尾。

四十六年二月丙辰，土火同躔尾六度。三月辛卯，金水同躔壁一度。五月丁亥，同躔畢十度。六月庚辰，同躔柳十二度。八月癸巳，木金水聚於大火。九月庚子朔，木金同躔氐十六度；癸丑，土木金水聚於析木旬餘；甲寅，木水同躔房一度。十一月庚戌，同躔尾一度，土木水聚於尾水夾旬；丁巳，土水同躔尾十一度。

四十七年二月丁酉，金水同躔室三度。六月丙寅朔，火水同躔井三十度。七月庚申，同躔張三度。九月庚申，土木同躔尾十四度。十月壬午，火金水聚於大火。十一月丁巳，土木金水聚於星紀旬餘，土金水聚於箕；壬戌，木金水聚於斗旬餘，木金同躔斗三度。十二月甲子，木水同躔斗四度；丁卯，金水同躔斗九度。

四十八年正月壬子，同躔危十三度，土木火聚於星紀月餘。二月甲子，聚於鬥月餘；戊辰，土火同躔斗四度。九月乙未，金水同躔亢四度。十二月癸亥，土水同躔斗七度。

四十九年正月壬子，木水同躔女八度。二月丁巳朔，土金同躔斗十三度；癸亥，木金水聚於元枵旬有六日。五月乙卯朔，金水同躔畢七度。六月甲午，火金水聚於鶉火；丁酉，金水同躔鬼一度。七月丙辰，火水同躔張六度；戊午，火金水聚於鶉尾水夾旬；辛酉，聚於張；乙亥，火金同躔翼初度。八月戊子，火金水聚於壽星旬有八日；戊戌，金水同躔軫十一度；丙午，火水同躔軫四度。九月庚辰，同躔亢二度。十月辛亥，土金水聚於星紀。十一月癸丑，土金同躔斗十五度；丁巳，土金水聚於斗；丁卯，土水同躔斗十六度。十二月辛丑，土火水聚於星紀旬有六日。癸卯，土水同躔斗二十一度；庚戌，土火水聚於斗。

五十年正月丁巳，土水同躔斗二十二度。十二月癸巳，金水同躔斗四度。

五十一年正月乙卯，土金同躔女初度；戊午，土金水聚於元枵旬餘；乙丑，土水同躔女一度。二月乙酉，金水同躔危十五度；乙未，木金水聚於降婁旬有五日。三月丙午，木水同躔奎三度；丁巳，木金同躔奎六度；癸酉，金水同躔胃二度。四月甲戌朔，木金水聚於大梁水夾旬；辛卯，木水同躔婁三度。六月戊子，火金水聚於鶉火。七月丙午，聚於鶉尾旬有八日；戊申，聚於張；庚申，火水同躔張十四度。十一月乙未，火金水聚於星紀兩旬餘；戊午，火水同躔危十一度。十二月庚子朔，火金同躔鬥初度；壬寅，火金水聚於斗，金水同躔鬥初度；乙巳，火水同躔斗四度；戊申，火金水復聚鬥水夾旬；戊辰，土火水聚於元枵，土水同躔女十一度。

五十二年正月丙戌，土火金聚於元枵兩旬餘。二月戊申，聚於虛；壬子，土金同躔虛四度。三月丙戌，火金水聚於降婁旬餘。四月戊午，木水同躔畢初度。七月己卯，金水同躔柳十度。八月辛亥，同躔翼六度。十月乙卯，同躔尾五度。

五十三年正月庚午，土金水聚於娵訾；辛未，土水同躔危三度。三月庚寅，木金同躔參四度。五月庚午，木水同躔井二度；乙酉，火金水聚於鶉火。七月己卯，金水同躔柳二度。九月乙亥，火水同躔氐初度。十月壬寅，同躔房二度。十二月乙巳，同躔斗十二度。

五十四年正月乙亥，土水同躔危十度。二月壬寅，土火金水聚於娵訾兩旬餘；癸卯，聚於危旬有七日；乙巳，土水同躔危十四度；庚戌，火金水同躔危十度；乙卯，土金同躔危十五度；丁巳，土火同躔危十五度。三月丁卯，土水同躔危十六度；辛未，火金水聚於室；丙子，聚於降婁旬餘。四月戊戌，金水同躔婁七度。五月壬午，木金水聚於井。閏五月戊戌，金水同躔井二十度。六月辛巳，木水同躔柳六度。十一月戊子，木火同躔星七度。十二月丁巳，同躔星五度；戊辰，土金水聚於娵訾；五十五年二月丙辰，復聚旬有八日；庚申，土金同躔室。庚午，土金水聚於室，金水同躔室一度；甲戌，土水同躔室八度。三月癸卯，土金同躔室十一度。七月壬辰，木水同躔張六度。十月己巳，金水同躔氐十四度。十一月乙未，火金水聚於星紀水夾旬；壬寅，聚於斗。十二月己未，聚於元枵兩旬餘；丙寅，聚於女；癸酉，同躔女九度。

五十六年二月壬子，土金同躔壁初度；乙丑，土火金聚於降婁；壬申，土火水聚於降婁旬有五日。三月丙子，聚於壁；丁丑，同躔壁三度。七月壬子，木金水聚於壽星旬有六日；辛巳，木金同躔翼八度。八月乙巳，木水同躔翼十三度；庚午，同躔軫二度。九月丙戌，木金水復聚壽星兩旬餘。十月甲辰，聚於軫。

五十七年三月庚辰，土水同躔奎一度。四月丁巳，土金同躔奎五度。閏四月甲戌，金水同躔胃一度。五月丙午，同躔參二度。六月癸未，木火同躔角三度。七月戊午，金水同躔翼二度。八月甲午，木金同躔亢五度。九月戊申，木金水聚於大火。十月甲申，火金水聚於星紀旬餘；庚寅，聚於斗旬餘。

五十八年正月乙卯，土火金聚於降婁；丙辰，土金同躔奎九度。二月甲申，土金水聚於大梁；丁亥，土水同躔婁一度。三月甲午朔，土火水聚於大梁旬有九日；丁酉，聚於婁旬有六日；辛丑，土火同躔婁三度；乙巳，火水同躔婁六度；戊申，土水同躔婁四度。四月戊寅，同躔婁八度；乙酉，火金同躔畢初度；庚寅，火金水聚於實沈；辛卯，金水同躔昴六度。五月己亥，火水同躔畢十度。八月辛酉朔，火金水聚於鶉火；辛巳，火金同躔柳十四度。十月戊辰，木水同躔心二度。十一月辛丑，木金水聚於析木兩旬餘；壬子，木水同躔尾四度；癸丑，木金水聚於尾旬餘；丙辰，金水同躔尾四度。

五十九年正月己丑朔，同躔斗二十一度。三月壬辰，同躔壁十三度；丙辰，土金同躔胃三度。四月癸未，土水同躔胃七度。九月戊戌，木火金聚於析木；癸卯，火金同躔尾十四度。十月戊辰，木火金聚於星紀旬有七日；壬申，木金同躔箕四度。十二月壬戌，同躔斗六度；己巳，木金水聚於星紀；庚辰，木水同躔斗十度。

六十年二月戊辰，木金同躔斗二十一度。三月戊辰，土火同躔昴四度。四月乙酉，土火水聚於實沈旬有六日；丁亥，土水同躔昴六度；乙未，火水同躔畢十三度。六月癸未，火金水聚於鶉首旬餘；甲申，聚於井旬有八日；己丑，火水同躔井二十二度；癸卯，金水同躔井二十四度；丙午，火金水聚於鶉火兩旬。七月癸丑，聚於柳旬餘。九月丙子，金水同躔氐十度。十二月癸未，木金水聚於元枵水夾旬；癸巳，木水同躔女七度。


\end{pinyinscope}