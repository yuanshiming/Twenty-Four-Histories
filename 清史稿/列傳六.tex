\article{列傳六}

\begin{pinyinscope}
諸王五

太宗諸子

肅武親王豪格子溫良郡王猛瓘猛瓘子延信輔國公葉布舒

承澤裕親王碩塞莊恪親王允祿鎮國？厚公高塞

輔國公品級常舒輔國公韜塞襄昭親王博穆博果爾

世祖諸子

裕憲親王福全榮親王恭親王常寧純靖親王隆禧

太宗十一子：孝莊文皇后生世祖，敏惠恭和元妃科爾沁博爾濟吉特氏生第八子，懿靖大貴妃阿巴海博爾濟吉特氏生襄親王博穆博果爾，元妃鈕祜祿氏生洛博會，繼妃烏喇納喇氏生肅親王豪格、洛格，側妃葉赫納喇氏生承澤親王碩塞，庶妃顏扎氏生輔國公葉布舒，庶妃納喇氏生鎮國公高塞，庶妃伊爾根覺羅氏生輔國公品級常舒，庶妃生輔國公韜塞。洛格、洛博會及第八子，皆殤，無封。

肅武親王豪格，太宗第一子。初從征蒙古董夔、察哈爾、鄂爾多斯諸部，有功，授貝勒。天命十一年，偕貝勒代善等征扎嚕特部，斬其貝勒鄂齋圖。天聰元年，敗明兵於錦州，。三年十月，偕？塔山糧運。二年，偕濟爾哈朗討蒙古固特塔布囊，誅之，收其？復率偏師貝勒莽古爾泰等視通州渡口，師薄明都，豪格迎擊寧、錦援兵於廣渠門外，敵伏於右，豪格以所部當之，沖擊至城壕，明兵大潰，偕岳託、薩哈璘圍永平，克香河。六年，從伐察哈爾，移師入明邊，略歸化諸路。六月，進和碩貝勒。

七年，詔問征明與朝鮮、察哈爾三者何先，疏言：「徵明，如徒得錦州，餘堅壁不下及邊外新舊蒙古從舊道入，諭各屯寨，以我欲和而彼君不？，曠日持久，恐老我師。宜悉我答，彼將自怨其主。再用更番法，俟馬肥，益以漢兵巨？，一出寧遠，一出舊道，夾攻山海關，不得，則屯兵招諭流賊，駐師通州，待其懈而擊之。朝鮮、察哈爾且緩圖焉。」八月，略山海關。八年，從上自宣府趨朔州。豪格偕揚古利毀邊墻，分兵自尚方堡入，略朔州及五臺山，從上視大同，擊敗明援兵。

九年，偕多爾袞等收察哈爾林丹汗子額哲，抵托裏圖，定盟。還抵歸化城，復略山西邊郡，毀寧武關，入代州、忻州。崇德元年四月，進封肅親王，掌戶部事。尋坐黨岳託漏上言有怨心，降貝勒，解任，罰銀千。旋偕多爾袞攻錦州，仍攝戶部。又從征朝鮮，偕多爾袞別自寬甸入長山口，克昌州，敗安州、黃州兵於寧邊城下。復遣將敗其援兵，次宣屯村，村民言：「黃州守將聞國王被圍，遣兵萬五千往援，行三日矣。」我軍疾馳一晝夜，追及於陶山，擊敗之。九月，坐固山額真鄂莫克圖欲脅取蒙古臺吉博洛女媚事豪格，豪格不治其罪，罷部任，罰銀千。

三年九月，伐明，自董家口毀邊墻入，敗明兵於豐潤。遂下山東，降高唐，略地至曹州，還下東光。又遣騎二千破明兵，克獻縣。四年四月，師還，賜馬二、銀萬，復攝戶部，復原封。又偕多鐸敗寧遠兵，斬明將金國鳳。五年六月，偕多爾袞屯田義州，刈錦州禾，克臺九、小凌河西臺二。明兵夜出襲鑲藍旗營，擊敗之。又擊洪承疇杏山，偕多爾袞圍錦州。坐離城遠駐，復遣兵還家，降郡王。六年，再圍錦州，擊松山及山海關援兵，皆敗之，獲馬五百餘。

承疇將兵十三萬援錦州，破其壘三。上至軍，將駐高橋，豪格等恐敵約軍夾攻，請改屯松山、杏山間。七年，松山明將夏承德密遣人請降，以其子舒為質，豪格遣左右翼夜梯城入，八旗兵繼之，旦，克松山，獲承疇及巡撫邱民仰等，斬官百餘、兵千六十有奇。進駐杏山，復偕濟爾哈朗克塔山。？功，復原封，賜鞍馬一、蟒緞百。

順治元年四月，以語侵睿親王多爾袞，為固山額真何洛會所訐，坐削爵。十月，大封諸王，念豪格從定中原有功，仍復原封。其年冬，定濟寧滿家洞土寇，堙山洞二百五十一。

三年，命為靖遠大將軍，偕衍禧郡王羅洛渾、貝勒尼堪等西征。師次西安，遣尚書星訥等破敵邠州，別遣固山額真都類攻慶陽。時賀珍、二隻虎、孫守法據漢中、興安，武大定、高如礪、蔣登雷、石國璽、王可成、周克德據徽縣、階州。師自西安分兵進擊，登雷、國璽、可成、克德俱降，餘潰走，下所陷城邑。陜西平。十一月，入四川，張獻忠據西充，遣巴牙喇昂邦鰲拜先發，師繼進，抵西充，大破之，豪格親射獻忠，殪，平其壘百三十餘所，斬首數萬級。捷聞，上嘉？。四年八月，遵義、夔州、茂州、榮昌、隆昌、富順、內江、寶陽諸郡縣悉定。四川平。五年二月，師還，上御太和殿宴勞。睿親王多爾袞與豪格有夙隙，坐豪格徇隱部將冒功及擢用罪人揚善弟吉賽，系豪格於獄。三月，薨。

睿親王納豪格福晉，嘗召其子富綬至邸校射。何洛會語人曰：「見此鬼魅，令人心悸，何不除之？」錫翰以告，睿親王曰：「何洛會意，因爾不知我愛彼也。」由是得全。八年正月，上親政，雪豪格枉，復封和碩肅親王，立碑表之。十三年，追謚。親王得謚自豪格始。以謚系封號上，曰武肅親王。乾隆四十三年，配享太廟。

豪格子七，有爵者二：富綬、猛瓘。

富綬襲爵，改號曰顯親王。康熙八年，薨，謚曰懿。子丹臻，襲。三十五年，從征噶爾丹。四十一年，薨，謚曰密。子衍潢，襲。乾隆三十六年，薨，年八十二，謚曰謹。富綬孫蘊著，襲。乾隆中，自三等輔國將軍授內閣侍讀學士，歷通政使、盛京戶部侍郎。調兵部侍郎，遷漕運總督。坐受商人餽遺，謬稱上旨籍鹽政吉慶家，坐絞，上寬之，復授副都統，歷涼州、綏遠城將軍，工部尚書。既，襲封。四十三年，復號肅親王。薨，年八十，謚曰勤。丹臻孫永錫，襲。官都統。坐事，罷。道光元年，薨，謚曰恭。子敬敏，襲。咸豐二年，薨，謚曰慎。子華豐，襲，歷內大臣、宗令。以火器營設碓制藥，占用王府地，華豐力拒之，詔責不知大體，罷宗令、內大臣。八年，薨，謚曰恪。子隆懃，襲，官內大臣。光緒二十一年，疏請納正言、裕財用，上嘉納之。二十四年，薨，謚曰良。子善耆，襲。三十三年，授民政部尚書。遜國後，避居大連灣。久之，薨，謚曰忠。

溫良郡王猛瓘，豪格第五子。順治十四年，封。康熙十三年，薨。子佛永惠，襲。三十七年，降貝勒。卒。子揆惠，襲輔國公。坐事，奪爵。

延信，猛瓘第三子。初封奉國將軍。累官至都統。五十七年，從撫遠大將軍貝子允率師討策妄阿喇布坦，駐西寧。五十九年，授平逆將軍，率師徇西藏，道青海，擊敗策妄阿喇布坦將策零敦多卜，遂入西藏。西藏平。詔曰：「平逆將軍延信領滿洲、蒙古、綠旗各軍，經自古未闢之道，煙瘴惡溪，人跡罕見。身臨絕域，殲夷醜類，勇略可嘉！封輔國公。」尋攝撫遠大將軍事。揆惠既奪爵，議以延信襲。進貝子，再進貝勒。授西安將軍。雍正五年，上以延信與阿其那等結黨，又陰結允，徇年羹堯，入藏侵帑十萬兩，奪爵，逮下王大臣按治。讞上延信黨援、欺罔、負恩、要結人心、貪婪亂政、失誤兵機，凡二十罪，當斬，上命幽禁，子孫降紅帶。

輔國公葉布舒，太宗第四子。初封鎮國將軍。康熙八年，晉輔國公。二十九年，卒。子蘇爾登，降襲鎮國將軍。

承澤裕親王碩塞，太宗第五子。順治元年，封。時李自成奔潼關，河以南仍為自成守。碩塞從豫親王多鐸師次孟津，進攻陜州，破自成將張有增、劉方亮，自成迎戰，又大破之。師入關，斬其將馬世堯。尋復從南征，擊破明福王由崧，賜團龍紗衣一襲、金二千、銀二萬。嗣復從多鐸征喀爾喀、英親王阿濟格戍大同。會姜瓖叛，碩塞移師解代州圍，進親王。諭曰：「博洛、尼堪、碩塞皆不當在貴寵之列。茲以太祖孫故，加錫王爵。其班次、俸祿不得與和碩親王等。」七年，以和碩親王下、多羅郡王上無止稱親王者，仍改郡王。八年，復進和碩親王。迭掌兵部、宗人府。十一年十二月，薨，予謚。

第一子博果鐸，襲，改號曰莊親王。雍正元年，薨，年七十四，謚曰靖。無子，宗人府題請以聖祖子承襲，世宗請於皇太后，以聖祖第十六子允祿為之後，襲爵。居數日，上手詔謂：「外間妄議朕愛十六阿哥，令其承襲莊親王爵。朕封諸弟為親王，何所不可，而必藉承襲莊親王爵加厚於十六阿哥乎？」

允祿精數學，通樂律，承聖祖指授，與修數理精蘊。乾隆元年，命總理事務，兼掌工部，食親王雙俸。二年，？總理勞，加封鎮國公，允祿請以碩塞孫寧赫襲。尋坐事，奪爵，仍厚分與田宅，時論稱之。四年，坐與允礽子弘？往來詭秘，停雙俸，罷都統。七年，命與三泰、張照管樂部。允祿等奏：「藉田禮畢，筵宴當奏雨暘時若、五穀豐登、家給時足三章，本為蔣廷錫所撰，樂與禮不符，不能施於燕樂。請敕別撰。」又奏：「中和韶樂，例用笙四、簫笛樂之上。請增笙為八，簫笛為四。」又奏：「漢以來各史樂志，？皆二，金、革二音獨出俱有鎛鐘、特磬。今得西江古鎛鐘，考定黃鐘直度，上下損益，鑄鎛鐘十二。竊以條理宜備始終，請仿周禮磬氏遺法，制特磬十二，與鎛鐘俱為特懸。樂闋擊特磬，乃奏敔；大祭祀、大典禮皆依應月之律，設鎛鐘、特磬各一？。」上悉從之。二十九年，允祿年七十，上賜詩褒之。三十二年，薨，年七十三，謚曰恪。

內大臣，仍管樂部、宗人府。？子弘普，輔國公，前卒。孫永巘，襲，歷都統、領侍內大臣、御前大臣。嘉慶十？五十三年，薨，謚曰慎。無子，以從子綿課襲，歷都統、領侍八年，林清為亂，其徒入宮門，綿課持械拒，射傷一人，得旨議敘。明年，上幸木蘭，綿課奏河橋圮于水，意在尼行，不稱上旨，坐罰俸，並罷諸職。道光二年，坐承修裕陵隆恩殿工草率，降郡王。四年，重修工蕆，復親王。六年，薨，謚曰襄。子奕鎛，嗣。八年，以寶華峪地宮入水，追論綿課罪，降奕鎛郡王，並奪諸子奕貹、奕飀、奕賟、奕賡職。十一年，上五十萬壽，復奕鎛親王。十八年九月，坐與輔國公溥喜赴尼寺食鴉片，奪爵。上聞奕鎛浮薄無行，戍吉林；又娶民女為妾，改戍黑龍江，以允祿曾孫綿護襲。

綿護，允祿次子輔國公弘？孫，輔國將軍永蕃子也。二十一年，薨，謚曰勤。弟綿，襲，二十五年，薨，謚曰質。子奕仁，襲，同治十三年，薨，謚曰厚。子載勛，襲。光緒二十六年，義和團入京師，載勛與端郡王載漪相結，設壇於其邸，縱令侵使館。俄，授步軍統領。上奉太后幸太原，載勛從，為行在查營大臣。既，與各國議和，罪禍首，奪爵，賜自盡。弟載功，襲。

碩塞第二子博爾果洛，封惠郡王。坐事，奪爵。世宗既以允祿襲莊親王，封博爾果洛孫球琳為貝勒，惠郡王所屬佐領皆隸焉。乾隆中，坐事，奪爵。子德謹，襲輔國公。子孫遞降，以奉恩將軍世襲。

鎮國？厚公高塞，太宗第六子。初封輔國公。康熙八年，進鎮國公。高塞居盛京，讀書醫無閭山，嗜文學，彈琴賦詩，自號敬一主人。九年，卒。子孫遞降，至曾孫忠福，襲輔國將軍，坐事奪爵。

輔國公品級常舒，太宗第七子。初封鎮國將軍。康熙八年，進輔國公。十四年，坐事，奪爵。三十七年，授輔國公品級。明年，卒。乾隆元年，高宗命錄太祖、太宗諸子後無爵者，授常舒子海林奉恩將軍，世襲。再傳至慧文，卒，命停襲。

輔國公韜塞，太宗第十子。初封鎮國將軍。康熙八年，進輔國公。三十四年，卒。乾隆元年，授韜塞子諭德奉恩將軍，世襲。

襄昭親王博穆博果爾，太宗第十一子。順治十二年，封襄親王。十三年，薨，予謚。無子，爵除。

世祖八子：孝康章皇后生聖祖，孝獻皇后董鄂氏生榮親王，寧？妃董鄂氏生裕憲親王福全，庶妃巴氏生牛鈕，庶妃陳氏生恭親王常寧，庶妃唐氏生奇授，庶妃鈕氏生純靖親王隆禧，庶妃穆克圖氏生永幹。牛鈕、奇授、永幹皆殤，無封。

裕憲親王福全，世祖第二子。幼時，世祖問志，對：「原為賢王。」世祖異之。康熙六年，封，命與議政。十一年十二月，疏辭，允之。二十二年，上奉太皇太后幸五臺，先行視道路，命福全扈太皇太后行。次長城嶺，上以嶺險不可陟，命福全奉太皇太后先還。二十七年，太皇太后崩。既繹祭，諭曰：「裕親王自太皇太后違豫，與朕同處，殊勞苦。」命皇長子及大臣送王歸第。？領侍

二十九年七月，噶爾丹深入烏硃穆秦，命為撫遠大將軍，皇長子允禔副之，出古北口；而以恭親王常寧為安北大將軍，出喜？口。福全請發大同綠旗兵往殺虎口聽調遣，上令發大同鎮標馬兵六百、步兵一千四百從征，兼命理籓院自阿喇尼設站處量發附近蒙古兵尾大軍置驛。福全又請凡諜報皆下軍中，上從之。師行，上御太和門賜敕印，出東直門送之。上先後遣內大臣阿密達、尚書阿喇尼、都統阿南達等出塞，命各率所部與福全師會。上出塞，駐古魯富爾堅嘉渾噶山，命康親王傑書率師會福全，進駐博洛咎屯。又命簡親王雅布參贊福全軍事。上先遣內大臣索額圖、都統蘇努分道出師，福全奏請令索額圖駐巴林，待師至，與會，上從之，並令蘇努同赴巴林，又趣阿密達、阿喇尼等速率兵內向分駐師所經道中以待。上自博洛和屯還駐舍裏烏硃，遣使諭福全曰：「兵漸與敵近，斥堠宜嚴明。噶爾丹當先與羈縻，以待盛京及烏喇、科爾沁諸部兵至。」

福全遣濟隆胡土克圖等以書喻噶爾丹曰：「我與汝協護黃教，汝追喀爾喀入我界，上命我等來論決此事。汝使言：『我汗遵達賴喇嘛之諭。』講信修禮，所關重大，今將於何地會議？」並遺以羊百、牛二十。蘇努、阿密達師來會，福全疏言：「噶爾丹聲息漸近，臣等分大軍為三隊，三隊當置將。自參贊大臣以下、副都統以上在行間者，皆奮欲前驅，唯上所命。」上命前鋒統領邁圖、護軍統領楊岱、副都統札木素、塞赫、羅滿色、海蘭，尚書吉勒塔布、阿喇尼率前隊，都統楊文魁、副都統康喀喇、伊壘、色格印率次隊，公蘇努、彭春率兩翼，內大臣佟國維、索額圖、明珠、阿密達從王親督指揮，師遂進。八月己未朔，次烏闌布通，厄魯特兵遇。黎明，整隊進，日晡，與戰，發槍？。至山下，厄魯特兵於林內隔河高岸橫臥。師右翼阻？？駝以為障。內大臣佟國綱等戰沒。至昏，師左翼自山腰入，大敗之，斬馘頗河崖泥淖，夜收兵徐退。事聞，上深？諭之。

噶爾丹遣伊拉古克三胡土克圖至軍前，請執土謝圖汗、澤卜尊丹巴畀之，福全數其罪，遣還。越日，濟隆胡土克圖率其弟子七十人來言：「博碩克圖汗信伊拉古克三等言，入邊侵掠，大非理。但欲索其仇土謝圖汗及澤卜尊丹巴，迫而致此。彼今亦不敢復索土謝圖汗，原以澤卜尊丹巴予其師達賴喇嘛，榮莫大矣！」福全謂之曰：「土謝圖汗、澤卜尊丹巴即有罪，唯上責之，豈能因噶爾丹之言遣還達賴喇嘛？且汝往來行說，能保噶爾丹不乘間奔逸掠我境內民人乎？」濟隆固言噶爾丹不敢妄行，福全許檄各路軍止勿擊。時盛京及烏喇、科爾沁諸軍未至，厄魯特方據險，故福全既擊敗厄魯特，欲因濟隆之請羈縻之，待諸軍至復戰。

上以福全奏下王大臣集議，僉謂福全不即進軍，明知濟隆為噶爾丹游說以緩我師而故聽之，坐失事機，上嚴旨詰責，又以允禔與福全不協，留軍前必僨事，召先還京師。福全吳丹、護軍參領塞爾濟等偕濟隆諭噶爾丹，噶爾丹跪威靈佛前稽首設誓，復遣伊拉古？遣侍克三齎奏章及誓書詣軍前乞宥罪，出邊待命。上許之，復戒福全曰：「噶爾丹雖服罪請降，但性狡詐，我撤兵即虞背盟，仍宜為之備。」十月，福全率師還，駐哈嗎爾嶺內，疏言：「軍中糧至十月十日當盡，前遣侍郎額爾賀圖偕伊拉古克三諭噶爾丹，月餘未歸，度噶爾丹已出邊遠遁。」上以福全擅率師內徙，待歸時議罪，命即撤兵還京師，令福全及索額圖、明珠、費揚古、阿密達留後。尋奏：「噶爾丹出邊，伊拉古克三等追及於塞外。噶爾丹具疏謝罪。」因並命福全還京師。

十一月，福全等至京師，命止朝陽門外聽勘，諭曰：「貝勒阿敏棄永平，代善使朝鮮，不遵旨行事，英親王以兵譟，皆取口供，今應用其例。」且諭允示是曰：「裕親王乃汝伯父，倘汝供與王有異同，必置汝於法。」福全初欲錄允示是軍中過惡上聞，聞上命，流涕曰：「我復何言！」遂引為己罪。王大臣議奪爵，上以擊敗厄魯特功，免奪爵，罷議政，罰俸三年，撤三佐領。

三十五年，從上親征噶爾丹。四十一年，重修國子監文廟。封長子保泰為世子。四十二年，福全有疾，上再臨視。巡塞外，聞福全疾篤，命諸皇子還京師。福全薨，即日還蹕。臨喪，摘纓，哭至柩前奠酒，慟不已。是日，太后先臨王第，上勸太后還宮，自蒼震門入居景仁宮，不理政事。？臣勸上還乾清宮，上曰：「居便殿不自朕始，乃太祖、太宗舊典也。」越日，再臨喪，賜內？馬二、對馬二、散馬六、駱駝十，及蟒緞、銀兩。予謚。又越日，舉殯，上奉太后臨王第慟哭，殯行，乃已。命如鄭親王例，常祭外有加祭。御史羅占為監造墳塋，建碑。

福全畏遠權勢，上友愛綦篤，嘗命畫工寫御容與並坐桐陰，示同老意也。有目耕園，禮接士大夫。子保泰、保綬。

保泰，初封世子，襲爵。雍正二年，坐諂附廉親王允禩國喪演劇，奪爵。以保綬子廣寧襲，保綬追封悼親王。四年，諭：「廣寧治事錯繆，未除保泰朋黨之習。」奪爵，鎖禁。弟廣祿，襲。乾隆五十年，薨，謚曰莊。子亮煥，襲郡王。嘉慶十三年，薨，謚曰僖。孫文和，襲貝勒。子孫循例遞降，以鎮國公世襲。

榮親王，世祖第四子。生二歲，未命名，薨。追封。

恭親王常寧，世祖第五子。康熙十年，封。十四年，分給佐領。二十二年，府第災，上親臨視。是秋，上奉太皇太后幸五臺，常寧扈從。二十九年，噶爾丹深入烏硃穆秦。常寧為安北大將軍，簡親王雅布、信郡王鄂扎副之，出喜？口；同時，裕親王福全以撫遠大將軍，出古北口。先發，旋令率師會裕親王軍。十一月，以擊敗噶爾丹不窮追，罷議政，罰王俸三年。三十五年，從上親征。四十二年，薨。上方巡幸塞外，命諸皇子經理其喪，賜銀萬，內務府郎中皁保監修墳塋，立碑，遣官致祭。上還京師，臨其喪。第三子海善，襲貝勒。五十一年，坐縱內監妄行，奪爵。雍正十年，復封。乾隆八年，卒，謚僖敏。初奪爵，以常寧第二子滿都護襲貝勒，屢坐事，降鎮國公，又以海善孫斐蘇襲貝勒。子孫循例遞降，以不入八分鎮國公世襲。

純靖親王隆禧，世祖第七子。康熙十三年，封。十四年，分給佐領。十八年七月，隆禧疾篤，上親臨視，為召醫。是日再臨視，日加申，薨，上痛悼，輟朝三日。太皇太后欲臨其喪，上力諫乃止。上復欲臨奠，太皇太后亦諭止之，留太皇太后宮中。越日，上臨奠，命發帑修塋，加祭，予謚。子富爾祜倫，襲，明年，薨，上輟朝三日。又明年，葬純親王隆禧，上臨奠。富爾祜倫無子，未立後，爵除。


\end{pinyinscope}