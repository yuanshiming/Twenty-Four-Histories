\article{志四十九}

\begin{pinyinscope}
地理二十一

△雲南

雲南：禹貢梁州徼外地。清初沿明制，置承宣布政使司，為雲南省，設巡撫，治雲南府，並設雲貴總督，兩省互駐。康熙元年，改雲南總督，駐曲靖。三年，裁貴州總督並云南，駐貴陽。二十二年，移駐雲南。雍正五年，定雲貴總督兼轄廣西。十二年，停兼轄廣西。乾隆元年，設雲南總督。十二年，改雲貴總督。光緒中，裁巡撫。領府二十，直隸州一。康熙五年，降北勝直隸州為州，隸大理。八年，降尋甸府為州，隸曲靖。三十七年，升北勝州為永北府，省永寧。雍正三年，改威遠土州為直隸。四年，割四川之東川府來隸。五年，以四川烏蒙、鎮雄二府來隸。六年，降鎮雄為州，屬烏蒙。東川、鎮雄，元屬雲南，明屬四川。烏蒙，元屬四川，明初屬雲南，後改屬四川。七年置普洱、八年置開化二府。九年，改烏蒙為昭通府。乾隆三十一年，永北降直隸。三十五年，廣西、武定、元江、鎮沅四府降直隸州，景東、蒙化二府皆降直隸，省姚安屬楚雄，改鶴慶府為州，屬麗江。嘉慶二十四年，升騰越州為直隸。道光二年，改分防同知，又改鎮沅直隸州為直隸。光緒十三年，置鎮邊撫夷直隸。二十四年，升鎮雄州為直隸。東至廣西泗城；七百五十里。南至交阯界；七百五十里。北至四川會理；四百里。西至天馬關，接緬甸界。二千三百一十里。西南：英領緬甸。光緒中，曾紀澤謀與英勘界，索八募，復我太平江以南漢龍、天馬、虎踞、鐵壁四關侵地，議未決。薛福成繼之，力持前畫。騰越西以伊洛瓦諦江源流為界，江東野人山地概歸中國，尚可由大盈江之新街入伊洛瓦諦，經阿瓦至仰光海口行輪，又索還故壤二千餘里。及中東事起，俄、法、德居間，後贈法以紅江甌脫及孟俄地，英藉口改薛約，割科干，復許以滇緬鐵路，而邊事日棘，片馬不守矣。廣二千五百一十里，袤一千一百五十里。北極高二十九度三十分至二十一度四十分。京師偏西十度二十九分至十九度十分。宣統三年，編戶一百五十四萬八千一十四，口六百四十萬三千九百三。共領府十四，直隸六，直隸州三，十二，州二十六，縣四十一；又土府一，土州三，土司十八。驛路：東達貴州普安，東南達廣西百色，西達緬甸八募，西南達緬甸景東。鐵路：滇越。電線：東北通重慶，西通八募，東南通南寧。

雲南府：沖，繁，疲，難。云武分巡、糧儲道治所。總督、巡撫，布政、提學、提法三使，鹽法、巡警、勸業各道駐。東北距京師八千二百里，廣三百七十里，袤二百九十八里。北極高二十五度六分。京師偏西十三度三十七分。領州四，縣七。昆明沖，繁，疲，難。倚。城內：五華山、螺山。山有潮音洞，山側有翠湖。東：鸚鵡山。西：太華、聚仙。南：萬德。北：商山。東北：龍泉山。西南：碧雞山。盤龍江自嵩明入，西南流，逕城東，合銀棱河，至縣南，匯為滇池。滇池一名昆明池，長百二十餘里，縣東諸水入焉，下流折入昆陽州曰海口，即螳螂川上游。金棱河自城東北松華壩分盤龍口水入滇池。寶象河自嵩明入，西南流，逕城南，亦入滇池。西：碧雞關、高嶢關。東：金馬關。同知一，駐南關。驛二：板橋、滇陽。汛二：昆明、板橋。富民簡。府西北七十里。東：天馬山。西：臥雲、玉屏。南：靈芝。北：法華山。螳螂川自安寧入，納城西北農納水，入武定州祿勸，為普渡河。大營河出昆明西北山，西流入境，洞溪水來會，西至城北入螳螂川，清水河從之。宜良沖，繁。府東百二十里。北：萬壽。南：雉山。東：客爭容山，縣鎮山也。西：石燕。東南：駱駝山。西南：鳳凰山。西：大城江，自河陽之楊宗海流入，逕城西北，折東南，分二支，同入大池江。大池江即八達河，為南盤江上流。西北有湯池。嵩明州沖，難。府東北百三十里。城內：黃龍山。東：馬頭。西：靈雲、登花。西北：東葛勒山，元梁王結寨地。南：鳳谿、石華山。龍巨河一曰龍濟溪，自尋甸入，南流匯為嘉利澤，一名楊林海，逕城東南，納楊梅河、對龍河諸水，匯為澤，周百餘里。東南出河口，折北流入尋甸，為車洪河、寬郎河、邵甸河，合九十九泉，西南流，會牧養河。又西南，入昆明，為盤龍江，即滇池上源也。西南：兔兒關。驛一：楊林。晉寧州繁，難。府南九十里。城內：螺髻山。東：梅溪、五龍。西：石美山，與百花山相望。南：石壁。東南：玉案。西南：石魚山。西有天女城。滇池在州西北，大堡河自新興來會，又西北逕城西，分數道流入滇池。盤龍河源出五龍山，分二派，一西北流入大壩河，一東北流分為二，一入澂江撫仙湖，一入昆池。呈貢沖，繁。府南四十里。明與歸化同隸晉寧。康熙八年省歸化入焉。北：三臺山。東：軍營。南：龍翔。東南：象兔、羅藏山。滇池在縣西南，東撈魚河、南淤泥河、東南梁王河皆匯焉。洛龍河源出城東白龍潭，西流，會黑龍潭，貫城注滇池，南沖河偕清水河從之。南：太平關，臨、澂孔道。安寧州沖，繁。府西七十里。康熙六年省三泊入昆陽。雍正三年又改其地來隸。城內：太極、白華。西北：蔥山。東：印山、龍馬。西：羅青。南：天馬山。螳螂川一名安寧河，自昆陽入，北流入富民。鳴蟻河源出龍洞，北流，望洋河，又北資利河，同來會。折東北，至州東南，入螳螂川。有煎鹽水，出岈峻山。有大井、石井、河中、大界、連然等鹽井。驛二：祿表、安寧。羅次簡。府西北百三十里。西：金鳳。北：百花。南：崛嵕山、九戌山，易江出焉。東北有苴麼崱裒山，綿亙縣西，兩峰相望。易江北流入祿豐。金水河東北流，納青龍山南北二溪水，又折西北，匯碧城河水、東渠河水，折西亦入祿豐，名星宿江。北：煉象關。祿豐簡。府西北二百十里。西：三次和山，舊名蒙荅縛山。北：象頭、馬頭山。東：姚陵山。星宿江自羅次入，納南河、九渡河諸水，南入易門。易江亦自羅次入縣東境，繞安寧，復折入境，東南入易門。東：老鴉關。驛一：祿豐。昆陽州疲，難。府南百二十里。東：龍泉山。西：月山、珊蒙果山。南：金龜山。北：望州。東南：御屏。西北：怱蒙山。滇池在城東北隅。螳螂川自滇池分三支，西北入安寧。渠濫川逕城東南入滇池。南：鐵爐關。易門簡。府西南二百五十里。城內：龜山。東：屏山、左右旗山、鼓山。西：象山。東南；虎頭山。星宿江自祿豐入，南流，納太和川水，又南匯大小綠汁河，入丁癸江。南流，易江亦自祿豐入，南流匯上下渠江水，廟兒山水自東來合焉。折西，納獅山水、速末水，合星宿江為丁癸江，南流入習峨。

武定直隸州：隸云武分巡、糧儲道。明，武定府。領州二，縣一。乾隆三十五年，降為直隸州，裁府治和曲，降祿勸州為縣。東南距省治二百四十里。廣三百六十里，袤三百三十九里。北極高二十五度三十二分三十秒。京師偏西十三度五十七分，領縣二。北：甲甸背。西北：猗朵。西：獅子山。北：金沙江自元謀入，左有會川，衛水自四川會理合東安河南流來注。又東流，合大環川，入祿勸。盤龍河源出羅次白花山，為鳩水河，東北流，至城東，左會鷂鷹河，為盤龍河，東入祿勸。南：小營關。東南：小甸關。西北：油榨關、龍街關。明只舊、草起二鹽井，今廢。巡司一，駐金沙江岸。元謀難。州西北九十里。東：定見山。西：翠峰。南：馬頭。北：溫泉、蓮花山。北：金沙江自大姚入，合西溪河，即龍川江下流，自廣通北流入境。又北會南號河、黑占乾河、元馬河、羅又乾河、午茂乾河、爐頭河，自大姚東流，合為苴寧河，又北入金沙江。元馬塚，州北二十里。華陽國志謂縣有元馬，日行千里，元馬河以此得名。土人呼馬為「謀」，縣以此氏焉。東：望城關。祿勸難。州東北二十里。明，州，乾隆二十五年降。東北：烏蒙山，一名雪山。北：法塊、幸丘。東南：普照山。北：金沙江自州入，東流，勒洟溪、東洟溪自幸丘山合北流入焉，又東納普渡河水，烏龍河自烏蒙山北流注之，又東入東川巧家。普渡河即螳螂川下流，自富民北流入境，納掌鳩河水，北逕雪山入金沙江。西南：雄關。

大理府：沖，繁。迤西道治所。提督駐。順治初，因明制。康熙五年，降北勝直隸州為州來屬。三十一年，仍直隸。東南距省治八百九十里。廣九百六十里，袤二百二十里。北極高二十五度四十四分。京師偏西十六度十一分。領州四，縣三，長官司一。太和沖，繁。倚。西：點蒼山，高六十里，山椒懸瀑，注為十八溪，綿亙百餘里，府之鎮山也，西拱縣城如抱弓然。西洱河，亦名洱海，形如月抱珥，亦曰珥河。縣東五里，即古葉榆澤，源出浪穹北，境內諸水入焉。長百三十里，闊三十九里，下流會樣備江，逕趙州入蒙化。北：上關，亦曰龍首關，又曰石門關。南：下關，亦曰龍尾關。諺曰：「蒼山雪，洱海月，上關花，下關風。」下關貿易極盛，南陬名鎮。趙州沖，繁。府南六十里。東：九龍山，與州西鳳儀山對峙。西：三臺山。南：昆彌。東南：龍母。西南：華藏山。大江一名波羅江，有二源，合流而北，逕城南，折東會玉閬泉、烏龍、雙塔諸水，北入洱海。白崖江即禮社江，上流自雲南縣入，流經白崖，有鼻窗廠水及赤水江來會，入蒙化。東南：蒿菁關、松花關。南：彌渡市鎮，通判駐。驛二：西嶺、德勝。雲南沖，難。府東南百三十里。明屬趙州。順治初，改隸府。東：飛鳳。西：金龍。南：青華山。北：梁王山，禮社江與一泡江同源於此。一支南流至團山壩，分為三。其一南流為溪溝，逕青華山南，入趙州，為禮社江東源。其二東流，一逕縣南，匯為青龍海，一逕縣北，匯為品甸王海，仍歸青龍海，海周四十餘里，灌田利溥。一支北出為周官此夕海，合流而南，至雲南縣，折而東北，納你甸河諸水，為一泡江，入姚州。東北：楚場關。東南：安南關。土主簿駐白巖川。鄧川州疲。府北九十里。東：玉案、雞足。西：象山、彌勒山。東南：鼎勝。南：伏虎。北：天馬山。西北：覆鐘山。羅時江源出鐘山下綠玉池，亦曰西湖，南流逕象山下，又東南至上關。悶地江源出州東北焦石洞，亦曰東湖，南流逕城東，又南至上關，彌苴佉江自浪穹來注之，入洱海。高澗河源出雞足山，北流，羅陋河自鶴慶來會，合為枯木河，入賓川。東：大把關。驛一：鄧川。浪穹簡。府北百十里。明屬鄧川州。順治初，改屬府。西：鐵甲場山，悶江所出。西南：鳳羽山。黑惠江自劍川入，亦曰白石江，南流逕城西，納諸山溪水，入太和為樣備江。大營河源出劍川，南流，鳳羽河源出清源洞，北流，並會寧河。寧河源出罷谷山，匯為茈碧湖，南流，逕城東北，南會大營河，折西，納悶江、鳳羽河二水，曰三江口。又南，逕城東蒲陀崆，為彌苴佉江，歷鄧川入太和，即洱海上源也。西：羅坪關。西北：大樹關。東北：一女關。有蒲陀崆、鳳羽鄉、上江嘴、下江嘴巡司四。賓川州難。府東百二十里。西：雞足山。東：鍾英山。北：華蓋、摩尼。東北：赤石巖山。西北：翠屏山。東北：金沙江自鶴慶入，東流，納答旦河、一泡江諸水，入姚州。答旦河一曰六溪河，其源有六，曰鍾良溪、銀溪、石寶溪、寒玉溪、通洱溪、赤龍溪，並自城西東流，又北逕城西北，豐樂溪自盒子孔山來會，亦曰七溪，北流入金沙江。西南：畢羅關。雲龍州繁，難。府西五百里。東：大羅山，明設大羅衛，今廢。西：三崇山。北：清水朗。東北：大雒馬山，與西小雒馬夾河相望。西：瀾滄江自麗江入，納沘江、表村河、松牧溪諸水，南入永昌。怒江、俅江自俅夷境入，逕三崇山，南入永昌。北：太平關。東：新關。有大井鹽課大使。鹽井六：順蕩、諾鄧、石門、天耳、山井、師井。十二關長官司府東三百里。本云南縣楚場地。元置十二關防送千戶所。明置長官司，隸大理，徙一泡江之西。清因之。土官李姓，世襲。東：白沙坡。西：觀音箐。

麗江府：要。隸迤西道。明為軍民府，領州四，縣一。順治十六年，改土府，省所屬州縣並入。雍正元年設流官。乾隆二十一年，置中甸。三十五年，置麗江縣為府治，改鶴慶府為州，並所屬劍川州、維西來隸。東南距省治一千二百四十里。廣六百七十里，袤九百五十九里。北極高二十六度五十二分。京師偏西十六度二分。領二，州二，縣一。麗江疲，難。倚。明，通安州。乾隆三十六年改今名。西南：老君山，南幹諸山之祖。西北：雪山，一名玉龍。西：花馬：漢藪山，高百仞，上有三湖。西：怒江即潞江，源出西藏布喀池，自夷境入，南流入雲龍。瀾滄江自維西入，分二，正支西納白水，南流入雲龍，分支為漾備江，東流納老君山下分江諸水，入劍川。金沙江即麗水，亦自維西入；納漢藪山橋頭、巨甸諸水，入鶴慶。東：雪山門關。西：石門關。有麗江井鹽課大使。鶴慶州繁，難。府東南三百五十五里。明，軍民府，領劍川、順州。康熙中，順州省入。乾隆三十六年降州來隸。西南：方丈山，為南詔十七名山之一。南：半子。北：湯乾。東北：三臺山。東：金沙江自麗江入，東南流，合漾共江，一名鶴川，亦自麗江入，納境內諸水，瀦為湖，伏流石穴中三里，南出為腰江，折東流注金沙江。西南：觀音山河，南流入大理浪穹。南：宣化關。北：印塘關。西南：觀音山關，鶴麗鎮總兵駐。劍川州沖。府南九十里。明屬鶴慶，今改隸。東：青崖山。南：夜合。西：石鍾山。西北：老君山，與麗江分界。白石江自麗江合分江水緣界入，合磨刀去石河。又東南，大橋頭河亦曰黑惠江，出西北老君山，東南會千木河、螳螂河，至城南為劍湖，廣六十里，合桃羌河諸水，西南出為劍川，曲流三折入浪穹。南：大理國望德故城。鹽井二：彌沙、橋後。中甸要。府北二百三十里。明，麗江府地。康熙時，吳三桂以其地畀達賴喇嘛。雍正五年，來隸鶴慶府，移劍川州州判駐之。乾隆十一年設治，隸府。東南：雪山，與麗江雪山接，兩崖壁立，金沙江貫其中，流逕城東南，與維西以江為界，左合碩多岡河，入麗江。多克楚河、里楚河，並自四川里塘入，為無量河，入永北。維西簡。府西北七十里。明末拓元臨西西北吐蕃地為土府。雍正五年設治，隸鶴慶府，通判駐之。乾隆十一年隨鶴慶來隸。雪山東金沙江自四川巴塘入，總文河自巴塘東來注之，折東南，納所楚河水入麗江。瀾滄江亦自巴塘納徐那山水，又南流，永青河水自城東北來注之，入麗江。

楚雄府：沖。隸迤西道。明領州二，縣五。康熙八年，省咢嘉入南安。雍正七年，省定邊改隸蒙化府。乾隆三十五年，裁姚安府，以所轄姚州及大姚縣來隸。東距省治四百二十里。廣三百七十五里，袤五百八十里。北極高二十五度四分。京師偏西十四度四十五分。領州三，縣四。楚雄沖，繁。倚。城內：雁塔山，即古金礦山。西：峨𡸮山。西南：九臺、碧藏山。龍川江自鎮南入，納大石河、青龍河諸水，折東北，合方家河，緣定遠界入廣通。東：平山關。南：雪裏關。呂合一驛。土縣丞駐縣西南。廣通沖。府東七十里。東：高登山。西：鳳山。南：臥象山，與伏獅山對峙。東北：阿陋雄山，有阿陋井、猴井，俱產鹽。龍川江自定遠入，東北流，納立龍、清風、羅申諸水，北流入元謀，注金沙江。立龍河自北，清風河自東，並入龍川江。有阿陋井鹽課大使。回磴關土巡司。驛二：路田、翀資。定遠簡。府北百二十里。東：寶華。西：烏龍、雲龍山。東北：諸葛鼇峰、寶應山，俱在舊瑯鹽井司境。絕頂峰在黑鹽井司境。龍川江自楚雄入，納瑯溪、零川、龍溝河、紫甸河諸水，入廣通。縣境產鹽，舊設瑯鹽井提舉司，後裁。黑鹽井提舉司駐寶泉鄉。土主簿駐縣西。驛一：新田。南安州難。府東南五十里。康熙八年省咢嘉縣入。雍正九年設州判駐焉。西南：表羅山。東：健林蒼山。南：茶山。青龍河源出州北，入楚雄。馬龍河源出鎮南，南流，大廠河東南流，二水相合為禮社江。妥稍關、鵝毛關、會稽關，俱在州南。鎮南州沖，疲。府西北七十里。東：石鼓、五樓。南：石吠。西：苴力鋪山，白龍河出其下，納清水河、平夷川諸水，與龍川江合流入楚雄。西：白崖江，自姚州緣界入，入南安。北：十八盤山，連廠河出，入姚州。其東紫甸河，入定遠。東南：阿雄關，土巡司駐。西：鎮南關、鸚鵡關，土州同駐。永寧鄉，土州判駐。驛一：沙橋。姚州繁。府西北二百一十里。明，姚安府。乾隆三十五年裁府，以附郭之姚州改隸。東：白馬山、燕子山。西：赤石、龜祥。東北：妙峰。西北：回龍、象嶺山。一字水源出黎武山，北流，逕白鹽境，又西北入一泡江。香水河出黎武南麓，西南流，入大姚。蜻蛉河出三窩山，西北流，瀦為大石硼，北流，納回龍廠河，折東入大姚。陽派河源出金秀山，北流匯為陽片湖，又北流，會連場河，同入蜻蛉河。北：白鹽井有提舉司。驛一：普淜，州判駐。土州同駐州西南六十里。大姚簡。府西北三百二里。南：幾山。北：方山、龍山。西北：玉屏山。羊氾江源出城北麼（此夕）村，東北流入金沙江。香水河自姚州入，南流入大姚河。大姚河源出鎮南北十八盤山，納蛟龍江、苴郤河、紫丘、濫泥箐諸水，入金沙江。白馬河、臥馬刺河、矣資河從之。東：黎石關。西：龍門關。有苴郤巡司。

永昌府：要。隸迤西道。明為軍民府。領州一，縣二，土府一，土州二。順治十六年，鳳溪、施甸二長司省入。乾隆三十年，削「軍民」字。三十五年，置龍陵。嘉慶中，騰越升直隸。道光二年降。東距省治一千三百四十五里。廣六百九十里，袤一千一百二十里。北極高二十五度六分。京師偏西十七度四分。領二，縣二，土府一，土州二，宣撫司五，安撫司三，長官司二。保山繁，難。倚。城內：太保山，縣以此名。東：哀牢山。西：九隆。南：法寶。西北：怒江，自雲龍入，納西溪、雪山、蒲縹、坪市、八灣諸水，東南入潞江。東北：瀾滄江，自雲龍來，與永平分水，納羅岷北山水、沙木河水，東南入順寧。南甸河，上流為清水河，有二源，合流而南，郎義河自城北來會，至城東，匯為青華海。折東南，穿峽口洞出，為枯柯河，南入灣甸土州。南：蒲關、水眼關。北：甸頭關。東南：老姚關。東北：山塔關。西北：馬面關。施甸、沙木和巡司二。永平簡。府東北百七十里。東：天馬、羅武。西：和丘。北：羅木。西南：博南山、花橋山。銀龍江出東北阿荒山，南流至城東南，納羅木場、曲洞河、花橋河諸水，入順寧，入瀾滄江。東：勝備江，源出羅武山，東南納九渡、雙橋諸水，至蒙化入碧溪江。西南：花橋關。東北：上甸關。龍陵要。府西南二百九十里。明，猛弄司。乾隆三十五年置同知，徙駐。東：怒江，自潞江土司東南流入境，納野豬河、施甸河、邦買、回環諸水，南流折西，歷孟定土府入緬甸。龍川江緣西界，納香柏河、芒市河，西南流，合南歌郎水，逕遮放南入瑞麗江。東：象達關。南：遮放副宣撫司，本隴川宣撫司地，明萬歷十二年以多恭為副宣撫使，管遮放。今因之。騰越要。迤西道駐。府西三百六十里。騰越鎮總兵駐。明屬永昌府。嘉慶二十五年升直隸。道光二年降。光緒間，開埠通商。東：高黎貢山，一名昆侖崗，山頂有泉，東入保山，西入騰越，又名分水嶺。北：明光。西：雅烏猛弄。西北：姊妹山。龍川江源出西藏桑楚河，亦曰麓川江，至城東，納曲石江水，折而西，至天馬關入緬甸。大盈江亦曰大車江，源出赤土山，曰馬邑河，西流至城東北，納馬場河、黃坡、緬箐、橋頭、曩拱諸水，南與檳榔江會，有盞達河北流來注，西南逕銅壁關東、鐵壁關北，入蠻募土司，入大金沙江。西：檳榔江，東南流，入乾崖土司，會大盈江。東：龍川江關。南：鎮夷關。西：滇灘關。西北：神護關。孟定土府府東南八百七十里。明，土府。順治初因之。土官罕氏世襲，隸府。北：無量山，跨鎮康、耿馬兩土司界。南丁河，自緬寧入，納無量山水，西南流，納南卡、南路、南們、南底、南滾諸水，西逕府北，折南入阿瓦。怒江自龍陵入，俗名喳哩江，逕府北入緬甸。為府境之險要。灣甸土州府東南二百二十里。土官景姓世襲，隸府。西北：高黎貢山。東：孟通山。枯柯河自保山入，南流，姚關水來會，又南至城西北，會鎮康河。鎮康河自鎮康入，左納響水河，右納杜偉山水，北與枯柯河會，合為南甸河。折西，流入龍陵，注怒江。有黑泉，毒不可涉。北：姚關。鎮康土州府南三百八十里。古石睒黑僰所。土官刁姓世襲，隸府。東南：烏木龍山。西：無量山，即蒙樂山。鎮康河有二源，一出烏木龍山北麓，西北流，一出無量山北麓，東北流，合為烏木龍河，逕城西南，怕紅河來會，為鎮康河，折北逕城西，入灣甸。南：昔剌寨。西南：控尾寨。潞江安撫司隸府。府西南百三十五里。明，柔遠府，旋改潞江長官司。永樂九年升安撫司。順治初因之。土官線氏世襲。東：雷弄山。南：掌元山、高侖山。潞江自保山入，南流入龍陵。南：何坡寨。西南：景罕寨。東南：細甸。皆蠻酋結寨處。南：全勝關。孟連長官司隸府。在南。古名哈瓦。明永樂四年置長官司，直隸雲南都司。嘉靖中裁。萬歷十三年復置。順治初因之，屬永昌。乾隆二十九年改屬順寧。光緒二十年還屬。東北：孟連河，東南流入阿瓦。南甸宣撫司隸騰越。南七十里。明置南甸府，屬騰沖，旋改州。正統八年升宣撫司，直隸布政司。順治初因之，改隸騰越。土司刁氏世襲。東：丙弄蠻乾山，土酋世居其上。南：沙木籠山。西南：牙山，延袤百餘里，山泉流入南牙江。南牙江一名小梁河，即大盈江上流，納猛送水，西入乾崖。乾崖宣撫司隸騰越。西南百二十里。明置府，屬麓川平緬司。永樂元年析置長官司。正統九年升宣撫司，直隸布政司。順治初因之，改隸騰越。土官刁氏世襲。東：雲籠山，雲籠河出焉。南：云晃山。西：刺朋山布嶺。北：白蓮山，土官居之。大盈江自南甸入，名安樂河，西逕司北，與檳榔江會，又西南入盞達。盞達副宣撫司隸騰越。西南百四十里。本干崖地。明正統中置。萬歷中為緬據。順治中復置。嘉慶二十四年隸騰越。土官刁氏世襲。北：盞達山，盞達河出焉，西南會曩送河入檳榔江。檳榔江自乾崖入，逕司東南境，西南流入臘撒。隴川宣撫司隸騰越。西南百四十里。明置麓川平緬軍民宣撫司。正統十一年改置，治隴把，與乾崖、南甸稱為三宣撫，後入於緬。順治初復置，隸騰越。土官多氏世襲。有摩犁、孔明、寄箭、羅木諸山。東：龍川江，亦曰麓川江，自芒市入，西南流入遮放。西北為大金沙江。芒市安撫司隸騰越。東南四十里。古為怒謀、大枯睒、小枯睒之地。明，芒市府。正統九年改置長官司，直隸布政司，後升安撫。順治初因之，改隸騰越。土司放氏。西南：青石山，峭拔萬仞，夷砦居之。芒市河源出司西北境，西南流入遮放。猛卯安撫司隸騰越。西南百四十里。本木邦地。明析置蠻莫宣撫司。萬歷三十年，改土酋長。順治初復置。十六年改今名。土司思姓。司治後蠻哈山，山如象鼻。北：等練山，山有等練城，又有雷哈、打線諸地，皆司境險要。東：龍川江自遮放入，納碗頂河、蠻膽河諸水，又西南出漢龍、天馬關間，又西入緬甸。又西南，那莫江，下流入大金沙江。戶撒長官司隸騰越。西南百九十里。本莪昌夷地。明置土司。雍正二年裁。乾隆三十一年復置。臘撒長官司隸騰越。西南二百二十里。與戶撒同時置。西北：檳榔江自盞達入，西南流入緬甸。

順寧府：繁，難。隸迤西道。明，順寧府，領州一。順治初，沿明制。乾隆十二年，升猛緬長官司為緬寧。三十五年，置順寧縣為府治。東距省治一千二百里。廣三百四十里，袤六百九十里。北極高二十四度三十六分。京師偏西十六度二十二分。領一，州一，縣一，宣撫司一。順寧要。倚。東：東山、九龍。西：旗山。南：曇花、把邊、瓊岳。北：★山、偰山、墨玉、阿魯司泥、赤龜。東南：猛盬者石山。西南：西粵山，山下有瓊英洞。北：黑惠江，一名碧雞江，即樣濞江，自蒙化入，南流，繞津山東麓，合瀾滄江。瀾滄江自保山入，東南流，合高見槽河、三苔菁水，會黑惠江，入雲州。順甸河、順寧河合流從之。阿鐸河源出阿鐸山，南流入緬寧，注猛緬河。南：把邊關。西南：等臘關。縣西北：望城關、金馬關。府經歷駐縣西北右甸。緬寧要。府南三百里。明，猛緬長官司，隸雲州。乾隆十二年，置隸府，兼大猛撒之地，亦稱三猛。西南：梳頭山。東：銀錠、翠屏、天喜、接天。西：高嵐。南：鳳凰山、烏龍山，北對松猢猻山。瀾滄江自景東入，逕東南入鎮邊。猛緬河，即南丁河上游，源出南猛準之分水嶺，折東北，納雲州小河水及四十八道水，又西至猛賴南，為猛賴河，入孟定。南：分水嶺關。西：箐口關。北：錫蒲關。南：猛猛土巡司。雲州要。府東三十里。東北：無量山，即蒙樂山，東：阿輪山，層峰疊巘，四時蒼翠。西：蠻賴山，多竹。北：八刺、天馬。南：猛卯、蠻彌山。瀾滄江自順寧入，合順寧河，東逕州南，猛郎河、猛麻河注焉。又東入景東。南有永鎮關。小河水細流支分，凡四十八道，西南猛賴、西溪水，俱流入緬寧，注猛緬河。南：永鎮關，大猛麻土巡司駐。耿馬宣撫司府西南二百五十三里。古蠻地。本屬孟定土府。明萬歷十三年，析孟定地置安撫司，旋升宣撫司，以喳哩江為界，北距孟定百里。順治中，罕悶睆投誠，仍授宣撫司，世襲，隸永昌。乾隆二十九年改隸順寧。西：三尖山、養馬山。西南：們河源山。西北：南路河源山。北：耿馬河源山。南：們河西流，南路河北流，並入孟定。耿馬河南流，合南別河入鎮邊，即辣蒜江上源也。

永北直隸：繁，疲，難。隸迤西道。明，北勝州，隸鶴慶府，興瀾滄衛同治。康熙五年，降為屬州，隸大理。二十六年，省衛入州。三十一年，復為直隸州。三十七年，升永北府，以永寧土府隸之。三十八年，又以鶴慶府屬故順州地入焉。乾隆三十五年，改直隸。光緒三十四年，以屬之華榮莊經歷改設知縣，仍隸。東南距省治一千四里。廣四百七十五里，袤八百二十里。北極高二十六度四十三分。京師偏西十五度三十一分。領縣一，土府一，土州一。東：壺山、阿剌山。東南：大坡難嶺，高二萬餘丈，巔有龍湫。西：三刀山、伏虎山。西南：瀾滄山，衛、驛皆以此得名。西北：太保山，一曰近屯東山，下有九龍潭。其西為近屯西山，下有草海。西：金沙江自鶴慶入，緣西南入大姚。無量河自中甸入，納走馬河、觀音河、他留河、沘那河、三渡河諸水，南入金沙江。經歷司二，一駐舊衙坪，一駐華榮莊。今改縣知事一，駐金沙。順州土州同在西百二十里。西：西山關。南：南山關。北：北山關。華坪縣□□里，本名華榮莊，舊設經歷於此。光緒三十四年，雲貴總督錫良奏改縣，即以莊為縣治。永寧土府北四百五十里。明屬鶴慶，尋升為府。土官阿姓。領長官司四，今屬。北：卜兀山、剌不。東南：甲母。東北：六捏山。打沖河源出府南；北流為三岔河，又北至府東南，為勒基河，又北至府東南，納瀘沽湖水，東入四川，注鴉蹐江。瀘沽湖在府東三十里，中有三島，周二十五里，東北流，入打沖河。蒗蕖土州北百八十里。明屬鶴慶，尋廢。順治初，土官阿化投誠，未授職。康熙三十一年改土官為土舍。道光十九年復設土州，仍以阿氏襲。西南：綿綿山，麥架河出，亦曰蒗蕖水，折東北為挖開河，納別別河、鹽井河入鴉蹐江。走馬河源出東南惈儸關，西南流，入永北。羅易江自州北流，入永寧瀘沽湖。

蒙化直隸：要。隸迤西道。明，蒙化府。康熙四年，置流官，設掌印同知。雍正七年，省楚雄府之定邊入之。乾隆三十五年，改直隸。東距省治八百二十里。廣二百里，袤二百九十五里。北極高二十五度十九分。京師偏西十五度五十七分。明，蒙化故衛。康熙六年裁。西：文華、屯庫、交椅、金牛。南：甸尾。北：蒙舍山、天耳山一名甸頭山、石母山。東南：玉屏山、螺盤山、月牙山。西南：五印山。西北：巃鸃圖山。西南：瀾滄江自永昌入，南入順寧。西北：漾濞江自太和入，緣西流入順寧。禮社江有二源：東源曰白崖瞼江，東自趙州入，納毗雌江水，東南流；西源曰陽江，西北自花判山南流，納盟石河、教場河、錦溪、五道河、定邊河、窩接河諸水，東南與白崖瞼江會，曰禮社江，東南流，入南安。阿集左河，即把邊江上流，東南流，納虎街、牛街、安定河諸水，南入景東。諸始河納七溪諸水，西南流，入順寧。東：隆慶關。東南：白普關。巡司三：一駐南澗，即廢定邊城；一駐瀾滄江；一駐漾濞江。鎮一：迷渡。

景東直隸：繁，疲，難。隸迤西道。明，景東府。康熙四年，置流官，設掌印同知。乾隆三十五年，改直隸。東北距省治一千一百七十五里。廣三百四十里，袤四百二十里。北極高二十四度二十九分三十秒。京師偏西十五度三十一分。治後玉屏山。東：鳳山，舊土官陶姓世居。西：無量山，即蒙樂山，連亙三百餘里，與蒙化、雲州、緬寧、鎮邊接界，即禹貢梁州蒙山也。南：錦屏、孔雀、南鯨。北：鶴籠山。東南：瑞霞。西北：景董山，明建景東衛城於上。西南：瀾滄江，自蒙化入，緣西界入鎮邊。江上漢永平中建蘭津橋，兩岸峭壁，鎔鐵系南北，古稱巨險。把邊江一名中川河，東南流入鎮沅。又猛統河、者乾河，均南流入鎮沅。景谷河流入威遠。鹽井四：在南者曰磨臘、磨外，在西者曰大井、小井。南：景蘭關、母瓜關。北：安定關。西北：保甸土司，明宣德中建，土官陶姓，世襲巡司。北：三岔河土司，明弘治中建，土官楊姓，世襲巡司。東北：板橋驛，土官阿姓，世襲驛丞。有猛統巡司一。

曲靖府：沖，繁，疲，難。迤東道治所。明，曲靖府，領州四，縣二。康熙八年，省亦佐入羅平，又降尋甸府為州來隸。三十四年，改舊平彞衛為平彞縣來隸。雍正五年，析霑益州地置宣威州。西南距省治三百里。廣三百九十里，袤六百二十里。北極高二十五度三十三分。京師偏西十二度三十九分。領州六，縣二。南寧沖，難。倚。東：青龍、白水、關山。西：勝峰。南：石寶、觀音。北：龍華山。東南：湯池、蓮花、楊梅、瀟湘。交河自霑益入，納南、北河水，逕縣北，合白石江，折南，瀟湘江自馬龍入，西南入陸涼。東：東海子、黑龍潭，均資灌溉。白水關驛丞兼巡司，裁，移白崖巡司駐。南寧一驛。霑益州沖，難。府北三十里。康熙二十六年裁平彞衛，分境屯賦並州。三十五年仍改歸平彞。雍正五年分置宣威州。北：花山洞，交河出，即水經溫水，南盤江上源也，東南流，逕州東北，納玉光溪、沙河、阿幢河諸水，入南寧。別有盤江，自貴州畢節入，繞州北境，仍入貴州南安。南：松韶關、阿幢橋關。有炎松巡司一。驛二：松林、炎方。陸涼州疲，難。府南百二十里。明置陸涼衛。康熙六年裁衛入州。東：丘雄山、平山。西：老鴉、月砑、鐵山、桃花山。南：終南山、天馬山。交河即南盤上流，自南寧入，納板橋河、關上河、乾沖河、匯為中埏澤，折西流，納大龍潭水，又西合西山大河、鋪上河，入宜良，為大池江。東北：陸涼湖，與中埏澤相連，周百餘里。南：大生關。西：木容關。北：石嘴頭關。驛一：普陀。羅平州難。府東南二百七十里。東：金雞、雲峰、淑龍。西：天目、月濤。南：五臺、碧泉。北：安樂山、祿南山。黃泥河自貴州普安入，緣平彞界注塊澤河。復入，右合恩勤河，逕州東南。西：樓革江自師寶入，右會魯沂河，逕城北注之，至江底。八達河會西源交河入貴州興義，九龍河從之。板橋、偏山、大水井、恩勤諸汛。馬龍州沖，難。府西南五十里。西：楊唐山，一名關索嶺，上有夷關。又木容、華蓋、龍鼎、羅仵侯、中和諸山。瀟湘江源出木容山，東北合流為龍潭河，又西南為白蟒河，折西入尋甸。響水河出州東北，東流會札海子水，東入南寧為白石江。東：三叉口關。西南：分水嶺關。驛一。尋甸州沖，繁。府西百三十里。明，尋甸府。康熙八年降州來隸。東：哇山、中和山、小關索嶺。西：三棱山，山有九十九泉。南：石龍、梁王。北：珀璫山。車湖源出花箐哨山，會北山諸水瀦為湖，一名清水海，周數十里，北入會澤界為小江。龍洞，州北，三龍泉，州西，咸利灌溉。車洪河自嵩明入，亦曰尋川河，納歸龍河、玉帶河、螳螂河諸水，為阿交合溪，又東北入會澤。果馬溪源出果馬山，南流合花箐哨水，入嵩明為龍巨河。東南：木密關。北：八叉關。有易古巡司。驛一：易龍。平彞沖，繁，難。府東北九十里。明，平夷衛。康熙二十六年省衛入霑益州。三十四年改平彞。東：蠻崗山、旱感山。南：宗孟山。北：蒙洞山。塊澤河自霑益入，東流為響水河，又東至城西為十里河，又南納貴州普安明月所水，南入羅平。東：豫順關、宣威關。北：分山關。驛一：多羅。宣威州疲，難。府北二百三十里。明，霑益州。順治十六年移州治於交水。雍正五年析霑益州新化里至高坡頂置。東：宣威嶺。北：獅山、斗山、光山、馬鞍、鷓鴣。東南：木宗山。車洪江自尋甸入，納赤水河、西澤河水，北入會澤。可渡河自貴州威寧入，有二源，合為瓦岔河，會得吉河、皁衛河諸水，東北流入貴州，即北盤江上流。宛溫水源出州南東屯，北流，納州西境諸水，入可渡河。可渡關在焉，巡司駐此。驛一：儻塘。

東川府要。隸迤東道。明，東川府，尋改隸四川。康熙三十八年，設流官。雍正四年，改隸雲南。五年，置會澤縣，治巧家汛。六年，移縣附郭。嘉慶十九年，設分防巧家同知。南距省治五百九十五里。廣五百里，袤四百二十里。北極高二十六度二十一分四十一秒。京師偏西十三度一分。領一，縣一。會澤要。倚。西：天馬、雲弄、納雄。北：青龍山，山有青龍洞。西南：絳雲露山，盤亙七十餘里，接祿勸界。車洪江一名牛欄江，自宣威緣界入，納沙河、小河，流逕貴州威寧，折西北入巧家。小江自尋甸入，為阿汪河，納花溝、普翅諸水，逕碧穀壩為碧谷江，北流入巧家。以禮河源出縣南野馬川，東北納麥則、夷溪諸水，環府治，歧數支，仍同流入巧家。頭道河源出縣東犀牛塘，西北流入巧家。西南：者海一巡司。巧家要。府北二百四十里。雍正四年置會澤縣，治此。六年移縣附郭。嘉慶十九年析會澤縣地置。東：堂瑯山，水經注所謂「羊腸繩屈，八十餘里」，即此。西：鬯拙。北：大樂。東北：大涼山。西北：歸化山。西：金沙江自祿勸入，納四川會通河水，又東流，納會澤以禮河、牛欄江及境內木期古水、木期古北水，東北入魯甸。牛欄江西流，與魯甸分水，納頭道河水，並入金沙江。木期古土千戶，乾隆三十一年設，祿氏世襲。

眧通府：最要。明，烏蒙府。尋改隸四川。雍正五年，改隸雲南。六年，設流官，置恩安、永善兩縣，降鎮雄府為州，並屬府。九年，改今名。光緒三十四年，析永善之副官村置靖江縣，仍升鎮雄為直隸州。東南距省治九百二十里。廣五百五十里，袤六百三十里。北極高二十七度二十分。京師偏西十二度三十六分三十秒。領二，縣二。恩安繁，難。倚。明屬烏蒙府。雍正六年置。東：寶山、我未山。東南：樸窩。西南：博特。東北：撒途。西北：九龍山。金沙江自魯甸入，北流入永善。擦拉河自魯甸入，東北流，會普五寨水、淄泥河、八仙海水，瀦為湖。又東流入大關。大關最要。府北百八十里。雍正六年設大關通判。九年設府同知，駐此，移通判駐魯甸。西：犄角山。北：雞爪山、梨山。東南：雪山。南：龍聚山。灑魚河自恩安入，會大關河，北流，逕鹽井渡，會永善河，又北流為大紋溪，入四川慶符。東北：角魁河自鎮雄入，西北流，入大紋溪。西南：豆沙關。北：鹽井渡巡司。魯甸簡。府西南四十里。雍正九年置，移大關通判駐此。北：魯甸山，以此名。南：樂馬廠山、大黑山。北：大小涼山，山峰危聳。金沙江自巧家入，北流，逕西南入恩安。牛欄江自貴州威寧入，西北流，至南入金沙江。擦拉河源出大黑山，東北流，會馬鹿溝水，入恩安。灑魚河源出大涼山，東流，納居樂河水，入恩安。靖江舊為永善縣境副官村，縣丞駐此。光緒三十四年改縣隸府。北：巴布梁山，蠻酋居之，廣千里，袤二百餘里。東北：龍頭山，森林繁茂，礦產極盛。

鎮雄直隸州：最要。隸迤東道。明，鎮雄府，隸四川。雍正五年，改隸雲南。六年，降為州，屬眧通府。光緒三十四年，升直隸州。廣、袤、北極偏度，闕。東：鳳翅、黃甲。西：九龍、沙吶。南：竹雞山、硌砌雄山。北：烏通山。白水江自貴州威寧入，名八匡河，會九股水、黃水河、小溪河，逕牛街西北，入四川筠連，為定川溪。角魁河亦自威寧入，為洛澤河，又西北，納龍塘、威洛河諸水，西北入大關。黑墩河西北流入四川筠連。洛甸河東流入四川永寧。苴虯河，東南流入貴州威寧。彞良，州同；威信，州判、知事駐。西北：牛街。母亨巡司一。鹽井二。

澂江府：繁，難。隸迤東道。明，澂江府，領州二，縣三。康熙八年，省陽宗入河陽。西北距省治百二十里。廣二百三十六里，袤百七十五里。北極高二十四度四十二分。京師偏西十三度二十七分。領州二，縣二。河陽沖，繁。倚。康熙八年，省陽宗縣入焉。東：雲龍山。西：虎山。北：羅藏。東南：赦人、天馬。東北：碌碌山。明湖一名陽宗湖，周七十餘里，合錦溪、日角溪、七古泉諸水瀦為湖，北入宜良，為大成江。南：撫仙湖，一名羅伽湖，周三百餘里，東入鐵池河，東流入路南。東北：玗扎溪，一名東大河，合鏡莊、北坡二泉，西南入撫仙湖。羅藏溪、立馬溪、石澗溪、西浦泉諸水並從之。東北有東關、中關、西關。江川沖，繁。府東南九十里。東：海瀛山，一名孤山，特立撫仙湖中。北：屈顙顛山，上有泉，三派分流，西入滇池，東入撫仙湖，南入星雲湖。星雲湖納上河、中河、下河諸水，周八十餘里，東由海門入河陽，匯為撫仙湖。兩湖相通，中有界魚石。北：關索嶺關。驛一：江川。新興州繁。府南百二十里。東：連珠。西：馬拖羅山。南：玉乞山、研和東山。北：金蓮、落伽、臥牛。大溪自江川入，會香柏河、撒喇河，又西納羅麼溪、羅木箐二水，至州西北為玉溪。玉溪河自江川入，納西河、窯溝水、牟溪、黑龍潭，又西會甸苴河、良江河、清水河諸水，南入習峨，即曲江上流也。北；刺桐關。路南州沖，繁。城內：鹿阜山。東南：遮口山。南：紫玉、香花。西南：竹子山，峰高千仞。大池江，即鐵池河上流，自陸涼西流入，逕州北境，納小河水入宜良，復自河陽流入州西南境，繞竹子山三面，納巴盤江水為鐵池河，又南納撫仙湖諸水入寧州。東南：革泥關。驛一：和摩。

廣西直隸州：沖，繁，難。隸迤東道明，廣西府，領州三。康熙八年，省維摩州，改置三鄉縣。九年，省入師宗。雍正九年，設師宗州，州同駐舊維摩州之丘北。乾隆三十五年，降府為直隸州，降師宗、彌勒為縣，降丘北同知為縣丞。道光二十年，升丘北縣丞為縣。西北距省治四百里。廣六百三十里，袤三百一十里。北極高二十四度三十九分。京師偏西十二度三十八分。領縣三。東：靈龜山，下有矣邦池。南：文筆。北：騎鶴。西：阿盧山，山洞深邃，洞泉流入西溪，逕城西與東溪合，入矣邦池。池一名龍甸海，中有島，周三十餘里，又東南匯為支酺，又南，伏流入盤江。盤江一名南盤江，自彌勒入，東北流，逕五嶆，入丘北。巴甸河，一名巴盤江，一名潘江，南流入彌勒。五嶆，州判駐白馬嶆。師宗難。州北八十里。明，師宗州。乾隆三十五年改縣。東：恩容山。西：通元洞。南：塊卯。北：鎖北門山。盤江自丘北入，流逕縣西，與廣西西林縣分水，五羅河水南來注之，東北流入羅平。師宗水北流至縣東南，有水自落龍洞北流來會，又北至大河口，通元洞水南流折東來會，又北入羅平，注蛇場河。彌勒沖，繁。州西九十里。明，彌勒州。乾隆三十五年改縣。東：盤江山。西：阿欲部山。南：部籠山。北：陀峨。西南：十八寨山，山箐連屬。盤江自阿迷入，逕盤江山南，納石穴中濁水，名混水江，又東北入州界。巴甸河自州南入，為瀑布河，納赤甸泉、白馬河、山金河、阿欲泉、竹園村、龍潭諸水，西南入盤江。北：革泥關。西南：涅沼關。有竹園村一巡司。丘北要。州東南二百九十里。明，維摩州地。康熙八年改置三鄉縣。九年省，設州同駐此。乾隆三十五年改州同為縣丞。道光二十年改縣。北：革龍山。西：盤籠。南：石龍。盤江自州境入，納清水河，東北流入師宗。驛一：任城。

臨安府：繁，疲，難。隸臨安開廣道。明，臨安府，領州五，縣五。康熙五年，省新化入新平。雍正十年，改新平屬元江。乾隆三十五年，降建水為縣。北距省治四百三十里。廣五百七十里，袤四百八十里。北極高二十三度四十分。京師偏西十三度二十三分。領州三，縣五。建水疲，難。倚。明，建水州。乾隆三十五年改縣。東：石巖山，一名蒙山，山有水雲、南明、萬象三洞。西：馬鞍山。南：煥文山、五老峰。北：回龍山、晴山。東南：矣和波山。西南有猛屏、曲通山。瀘江自石屏入，納黃龍潭、白沙江、象沖河、塌沖河水，伏流閻洞中，東出為樂蒙河，入阿迷。禮社江自石屏入，逕虧容土司境，東南入蒙自。曲江自通海入，納狗街汛、羚羊河水，西入蒙自。黑江自思茅緣界納茨通壩、猛蚌諸水，南流入交趾。臨元鎮總兵駐此。猛丁縣，西南百六十里。光緒十六年，改土歸流，設府經歷。北：曲江巡司一。南：納更土巡司一。西南：納樓有中場、鵝黃、摩訶三礦。長官司一，光緒九年裁。西南：虧容長官司一，阿氏世襲。西北：大關。東北：箐口關。驛一：曲江。石屏州難。府西八十里。南：石屏山，州以此得名。又南：鍾秀。東：迥龍山。北：集英、乾陽。西南：左能、思陀。東南：五爪山。瀘江源出州西寶秀湖，周三十里，夾城東流，匯為異龍湖，周百五十里，中有三島。東流入建水為瀘江，即盤江最遠之一源也。北河納白花霙、昌明諸水，西流過龜樞，奔洪為龜樞河，折南流，為三百八渡河，有州南南河納五塘、彌勒溝諸水，西流來會，又南入禮社江。禮社江自元江流入西南土司境。清水河、南鼎河諸水東南流入建水。西：寶秀關，巡司一，乾隆二十年裁。西南：落恐長官司一，土官陳姓世襲。西南：左能長官司一，土官吳氏世襲。思陀長官司一，土司李氏世襲。南：瓦渣、溪處土官各一，康熙四年省，尋復置。驛一：寶秀。阿迷州沖，繁。府東南百二十里。東：東山、水城山，周圍渚澤。西：日沖、漾田。南：南洞山。東南：雷公。西南：萬象洞山。北：火山，東北有火井。樂榮河即瀘江，自萬象洞伏流，東出，繞漾田山麓，至燕子洞又伏流，東出，納東山水，折東北入盤江。盤江自寧州入，南流，至州東北會瀘江水，入彌勒。清水河自蒙自入，至水泉山入樂榮河。白期河出祿豐鄉，東南流，入文山。東：東山關。西：阿寶關。寧州沖，繁。府東北二百五十里。東：陽暮山。西：丹鳳山。南：雙獅山。北：華蓋山。東南：登樓山，山頂有池，方百步。婆兮江，即鐵池河，自建水入，會於婆兮甸，又東南會曲江。曲江自通海入，納瓜水，東流入阿迷，為盤江。撫仙湖、星雲湖俱北與河陽分界。杞麓湖西南與通海分界。西北：甸苴關。通海難。府東北百五十里。東：東華。西：西華。南：秀山，一名螺峰。北：梅山。西南：黃龍。東北：靈寶。曲江自河西入，納東山、龍泉、六村河諸水，東入寧州。杞麓湖一名通海，周百五十里，白馬溝、秀山溝、黃龍山諸水皆入焉，與河西湖中分界，與寧州湖邊分界。東：寧海關。南：建通關。驛一：通海。河西簡。府西北百八十里。東：碌溪山。西：普應、佛光、仙人洞山。南：茶山、九街子。北：琉璃山、夾雄山、碧山、黃草壩山。曲江上流為合流江，自習峨入，亦曰碌碌河，逕縣西，納舍郎河水，東入通海，為曲江。杞麓湖源出碌溪山，凡跨三邑，周百五十里，北：曲陀關。習峨難。府西北二百六十里。東：登雲山。西：老魯關、五鳳。西北：勝郎。東北：習山，其後峨山，縣以此得名。曲江自新興入，亦曰猊江，逕縣北會練江。練江源出勝郎山，流逕石屏，名龍車河，東北會於猊江，為合流江，入河西。丁癸江自易門入，西南至新平入禮社江，即元江上流也。西北：伽羅關。西：老魯關、興衣關。蒙自繁，難。府東南百五十里。東：大小雲龍山。西：目則山，即蒙自山，縣以是名。南：天馬山。東南：屏風。西南：麒麟。禮社江自建水入，為梨花江，納蠻迷渡、蠻提渡、個舊廠諸水，又東至蠻板渡，納稿吾卡水，又東南至蠻耗汛，入文山。東北：長橋海，源出縣西大屯壩，曰矣波海，南流逕新安所，有法果泉、學海逕縣南來會，下流合白期河，為三岔河，又南流，與紅河會於河口，為中、法通商要口。新安所在城西南十五里。南：蓮花灘，入越南大道。光緒間開埠通商，設臨安開廣道，有稅關，移臨元鎮總兵同駐此。東南：石馬腳關。西：菁江關。西南：楊柳口關、大窩關。南有打巫白箐，又南至江滸，地名矣吝母，渡江為勒古簿地，路通交趾。光緒間設府同知，駐個舊。

廣南府：要。隸臨安開廣道。明，廣南府。順治十八年，改流官。康熙八年，省廣西府之維摩州，以其地來隸。乾隆元年，設寶寧縣為府治。西北距省治八百五十里。廣七百二十里，袤四百三十里。北極高二十四度十四分。京師偏西十一度二十二分。領縣一，州一。寶寧要。倚。乾隆元年置。東：零雨山。南：麻卯、僻令。東南：寶月關山。西北：速部、板郎、木主三山，山各一泉，為西洋江源，東南流入富州。馬別河自文山入，納者種河諸水，北入師宗。普梅河自文山入，為藤條江，東南入交趾。西北有寶寧溪，縣以此得名。東：寶月關。南：普塘，府經歷駐。土富州府東南二百六十里。土同知儂氏世襲。光緒間設通判。城內：翠嶺。西：袪丕山。西北：花架、玉泉。西北：西安山，山洞深邃。西洋江自寶寧入，折東北，錯入廣西西林界，右合剝江，左郎河水，仍入廣西百色。西南：普梅河，自文山入，為木奔江，入越南，左賴河從之。東：剝隘鎮。

開化府：最要。隸臨安開廣道。總兵駐。明，教化、王弄、安南三長官司，屬臨安府。康熙六年，改流設府。八年，省廣西府維摩州，分其地來隸。雍正六年，命侍郎杭奕祿、學士任蘭枝賜交阯鉛廠河內地四十里，以馬白賭咒河下流為界。八年，置文山縣為府治。嘉慶二十五年，改馬白關同知為安平，仍屬府。西北距省治七百五十里。廣一千一百四十五里，袤四百二十五里。北極高二十三度二十一分。京師偏西十二度九分。領一，縣一。文山要。倚。雍正八年省通判經歷置。東：東文山，縣以此得名。西：秀石、蓑衣。北：鳳虎山。西南：西華山，層巒疊嶂，連絡如屏，橫列三十六峰。教化廢長官司治在焉。西南：紅河，即禮社江下流，自蒙自入，左新現河、右龍膊河注之，東南流入安平。白期河，一名三岔河，自蒙自流入，有那木果河注之，南流入安平界。開化大河源出縣西白龍潭，北流，匯六十五潭水，至烏期石洞出，為烏期河，折東南流，為盤龍河，伏流，至府東北復出，經府東，折而南，至天生橋汛，伏流出安平。北馬別河，東普梅河，並入寶寧。南：洪衣關、大窩關。縣丞駐江那。安平要。府南百三十里。明，安南長官司地，屬臨安府。康熙四年，長官司王朔作亂，討平之。六年，改屬府。嘉慶二十五年改，並析文山縣之東安、逢春、永平三里地屬之，仍附郭。道光三年移今治。西：天洞山，頂有石洞，瀑布飛流。西南：阿得山，綿亙無際。紅河自文山入，西南至河口汛，與白期水會。白期河自文山入，納吉林箐諸水，與紅河會，入交阯。盤龍河自文山入，南流至交阯城汛，有牛羊河來會，又東南，納左右數小水，入交阯。普梅河自寶寧入，一名那樓江，仍南流入寶寧。攀枝花河，西，下流為壩不河。南：馬白河、歸仁里二小水，均西南流入盤龍河。南：馬白關。

鎮沅直隸：最要。隸迤南道。明，鎮沅府。雍正五年，設流官，並改者樂甸長官司為恩樂縣來隸。乾隆三十五年，降直隸州。道光二十年升，省恩樂入焉。東北距省治九百一十里。廣三百四十里，袤二百九十里。北極高二十三度四十九分。京師偏西十五度二十一分。東：雲龍、石花。西：案板。南：馬容。東南：波弄。東北：哀牢山。東：魯馬河，自景東入，逕新平，復流入境，又南流人他郎，為阿墨江。東北：景來河自景東入，納蠻崗、阿薩、大弄、凹必諸水，東南入他郎，為把邊江。樹根河，亦名蠻況河，南流折西，猛統河自景東來會，為杉木江，又西南入威遠。東南：猛賴河，合欄馬河，南流入威遠。東北：恩樂故城，府經歷駐。新撫巡司，雍正十三年設，駐新撫。鹽井二：東南曰波弄，東北曰案板。雍正三年設鹽大使駐此。東北：舊祿谷寨長官司。

鎮邊直隸：最要。隸迤南道。明始置猛甸長官司。乾隆十二年，設緬寧，今境隸之。光緒十三年，析惈黑土司地上改心為猛猛土巡檢轄境，下改心為孟連宣撫司轄境。以小黑江為界。置，以猛朗壩為治。西南距省治一千八百二十里。廣四百九十里，袤一千零四十里。北極偏度闕。南：東崗。北；仙人、習遠。東南：儒岡。西南：西監、佧佤。西北：多衣嶺、老炭山。西北：小黑江，即辣蒜江，源出耿馬、孟定兩土司境。納仙人山水、南猛河水，東流入瀾滄江。瀾滄江自緬寧入，合蠻怕河、南底河，東南流入思茅。黑河，一名札糯江，自北流，經大雅口東入瀾滄江。乾河自西磨刀廠東流，經小寨，納南木河水，入思茅。南：西河，一名金河。西南有南康河，合落水洞、合英河、龍塘諸水，南流來會，入蟒冷。上改心東，下改心北，光緒十三年設二巡司分駐之。西境有佧佤、蟒冷諸夷。

元江直隸州：最要。隸迤南道。明，元江府。領州二。順治六年，設流官。十八年，省恭順、奉化二州入之。雍正十年，以臨安府新平縣來隸。乾隆三十五年，降直隸州。東北距省治五百二十里。廣三百里，袤二千一百里。北極高二十三度三十六分。京師偏西十四度十九分。領縣一。轄土職五。儒林裏轅門，復設轅門千總三。永豐里、茄革把總二。東：玉臺山，一名羅槃山，凡二十五峰。西：瓦納。西北：九龍。西南：寶山，一名銀礦山。元江即禮社江，自新平入，納漫★河、甘莊河、南淇河諸水，逕城東，南流，會清水河、南河、矣落河諸水，入石屏。李仙江自他郎入，納布固江、薩普江，名三江口，入建水，為藤條江。龜樞河自新平入，納廠溝、大小哨諸水，東南入石屏，名三百八渡，入禮社江。南：猛甸關。北：青龍關。西南：界牌關。西北：瓦厄關、定南關、杉木關。巡司一，駐因遠。新平難。州北二百里。明屬臨安府。雍正十年來隸。東：馬鹿塘山。西：哀牢山；高百數十里，廣八百里，滇南最高山也。北：硿硿山。硿硿山北有諸龍山與馬籠，皆蠻酋結寨處。南：南峒山，山七十二峒，巡司駐。西北：元江，有二源，一曰禮社江，一曰麻哈江，自習峨入，其上流為星宿江，名三岔河。逕哀牢山麓，納化龍河、賓橘河、了味河、馬龍河諸水，南入州界為元江。龜樞河即習峨，流入之。臘猛，納縣東北境羊毛沖、牛毛沖諸水，南逕魯魁山北，納亞泥河、清水河、三他拉河、窯房、得勒諸箐水，南流經大開門，為大開河，又東南流，納石屏之北河水，折西，經魯魁山南，納藤子箐諸水，入州東界。巡司一，駐楊武壩。

普洱府：最要。迤南道治所。普洱總兵駐。明，車裏宣慰司，屬元江府。土官那氏世襲。雍正七年，置普洱府。東北距省治一千二百三十里。廣一千七百九十里，袤一千二百四十里。北極高二十三度一分。京師偏西十五度十二分。領三，縣一，宣慰司一。寧洱要。倚。明，車裏宣慰司地。順治十六年編隸元江府。康熙三年調元江府通判分防普洱。其車里十二版仍屬司。雍正七年裁通判，以所屬普洱等處六大茶山及橄欖壩江內六版地置府。乾隆元年裁攸樂通判，置縣附郭。東：錦袍山，一名光山。西：太乙。南：雙星。北：觀音、玉屏。東南：班鳩坡，高出群峰，行途艱危。把邊江自他郎入，納磨黑、慢岡二河水，東南仍入他郎。猛賴河自威遠入，西南流入思茅。普洱河一名三岔河，合金龍河水，南流至縣南，合東河水，又南會南蘊河，入思茅。補遠江，源出縣東南，納整董河水，會大開河，東南入思茅。府經歷駐通關哨。東：磨黑井，設鹽大使。猛烏、整董井二鹽大使，今裁。同治十三年設石膏井提舉。光緒間，割猛烏、烏得與法。威遠最要。府西三百四十里。明，威遠直隸州。雍正三年改，屬鎮沅。又設猛班巡司。乾隆三十五年改隸府，並以猛戛、扛哄、猛班三土弁隸焉。東南：集翠山、鐵廠山。西南：仙人腳山。西：波麻。北：雷貫。瀾滄江自鎮邊入，杉木江納景谷江、寶谷江水來會，入思茅。猛撒江一名猛賴河，自鎮沅入，納暖里河、鐵廠河水，入寧洱。經歷駐猛戛。西南有戛關。西香、抱母二鹽井，雍正三年設鹽大使，駐抱母。八年移駐香鹽井，名抱香井，今改隸石膏井。思茅最要。府南百二十里。明，車里地，名思茅寨。雍正十三年設治，分車里九土司及攸樂土目地隸焉。東：倚象、鐵山。西：玉屏、六困。東南：六茶山：曰攸樂、曰蟒支、曰革登、曰蠻磚、曰倚邦、曰漫撒。易武山亦產茶。瀾滄江自威遠入，納猛撒江水，又東南，納南鐘、南勻諸水，繞九龍山麓，名九龍江，至車里北。南哈河自遮放入，又東會羅梭江，東南入交阯。羅梭江上源為清水河，南流逕寧洱為大開河，仍流入境，納龍谷、猛臘諸水，又西南入九龍江。南：永靖關。東南：倚象關。他郎要。府東北百六十里。明，恭順土州。順治十八年省入元江府。雍正十年設。乾隆三十五年改屬府。東：球香、水癸。西：紅巖、猛連、遮蔽、靈山。東南：太極山。西南：班了、法山。把邊江自鎮沅入，逕寧洱，仍南流，至南入元江。阿墨江自鎮沅入，納慢會河水、他郎河水，為布固江。寧洱南平湖，匯流灌田。車裏宣慰司轄江外六版地。乾隆三十八年宣慰司刁維屏潛逃，裁革。四十二年，以刁土宛復襲。


\end{pinyinscope}