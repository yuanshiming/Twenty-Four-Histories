\article{列傳四}

\begin{pinyinscope}
諸王三

太祖諸子二

鎮國勤敏公阿拜鎮國克潔將軍湯古代子鎮國公聶克塞

莽古爾泰輔國？厚將軍塔拜

饒餘敏郡王阿巴泰子安和親王岳樂溫良貝子博和託博洛

博和託子貝子彰泰阿巴泰孫悼愍貝子蘇布圖

鎮國恪僖公巴布泰德格類巴布海阿濟格

輔國介直公賴慕布

鎮國勤敏公阿拜，太祖第三子。天命十年，偕塔拜、巴布泰伐東海北路呼爾哈部，俘千五百戶，還，太祖出城迎勞，授牛錄章京。天聰八年，授梅勒額真。崇德三年，授吏部承政。四年，封三等鎮國將軍。六年，駐防錦州。八年，以老，罷承政。順治四年，進二等。五年二月，卒。十年，追封謚。

阿拜子有爵者三：鞏安，襲三等鎮國將軍，進輔國公；乾圖、灝善封輔國公，乾圖謚介直。鞏安、灝善之後，皆以奉恩將軍世襲。

鎮國克潔將軍湯古代，太祖第四子。事太宗，授固山額真。取永平四城，湯古代偕圖爾格、納穆泰守灤州。天聰四年，明兵攻灤州急，貝勒阿敏怯不敢援，遣巴都禮率數百人突圍進，夜三鼓，入灤州。既，明兵以？壞城，城樓火，湯古代等棄城奔永平。既還，太宗廷詰之，湯古代引罪請死。太宗曰：「汝不能全師而歸，殺汝何益？」下所司論罪，免死，罷固山額真，奪所屬人口，籍其家。八年，授三等梅勒章京。崇德四年，封三等鎮國將軍。五年，卒。

子二：穆爾察，初封三等奉國將軍，襲爵，進二等。卒，謚恪恭。聶克塞，襲穆爾察三等奉國將軍。從多鐸略寧遠，從多爾袞定京師，逐李自成至慶都，皆有功，累進鎮國公。坐事降三等鎮國將軍。康熙四年，卒。無子，爵除。

莽古爾泰，太祖第五子。歲壬子，從太祖伐烏喇，克六城，莽古爾泰請渡水擊之，太祖曰：「止！無僕何以為主？無民何以為君？我且削之。」遂毀六城，移軍富勒哈河。越日，於烏喇河建木城，留兵千守焉。天命元年，授和碩貝勒，以序稱三貝勒。

四年，明經略楊鎬遣總兵杜松以六萬人出撫順關，劉綎以四萬人出寬甸。莽古爾泰從太祖御松界凡，伏兵薩爾滸谷口，伺明兵過將半擊之，我軍據吉林崖，明兵營薩爾滸山，復偕貝勒代善等以千人益吉林崖，而合師攻薩爾滸，大破之，松戰死。又從太祖還軍擊斬綎。八月，從伐葉赫。五年，太祖伐明，略懿路、蒲城，令莽古爾泰以所部逐敵，率健銳百人追擊明兵，至渾河乃還。六年，鎮江守將陳良策叛投毛文龍，莽古爾泰偕代善遷金州民復州。十年，攻克旅順口。

察哈爾林丹汗侵科爾沁部，圍克勒珠爾根城，莽古爾泰赴援，至農安塔，林丹汗遁。十一年，太祖伐喀爾喀巴林部，先命諸貝勒略錫拉穆楞，皆以馬乏不能進；莽古爾泰獨領兵夜渡擊之，俘獲無算。

塔山糧運。三年，從太宗徵明，阿巴泰自龍井？，又以偏師？天聰元年，攻明右屯關入，攻漢兒莊。莽古爾泰偕多爾袞、多鐸為繼，降其城，旋諭降潘家口守將。上克洪山口，逼遵化。莽古爾泰自漢兒莊合軍擊敗明總兵趙率教，擒其副將臧調元。師進次通州，薄明都，明諸道兵入援。莽古爾泰遣巴牙喇兵前行，與多鐸殿，值明潰卒來犯，擊殲之。從上閱薊州，破山海關援兵。四年二月，克永平、遵化。還，與明兵遇，敗之。

五年，從圍大凌河，正藍旗圍其南，莽古爾泰與德格類率巴牙喇兵策應。明總兵吳襄、監軍道張春赴援，距城十五里而營。莽古爾泰從上擊之，獲春等。當圍大凌河時，莽古爾泰以所部兵被創，言於上。上偶詰之曰：「聞爾所部兵每有違誤。」莽古爾泰恚曰：「寧有是耶？」上曰：「若告者誣，當治告者；果實，爾所部兵豈得無罪？」言已，將起乘馬，莽古爾泰曰：「上何獨與我為難？我固承順，乃猶欲殺我耶？」撫佩刀，頻目之。貝勒德格類，其母弟也，斥其悖，拳毆之，莽古爾泰益怒，抽刃出鞘。左右揮之出，上憤曰：「是固嘗弒其母以邀寵者！」諸貝勒議莽古爾泰大不敬，奪和碩貝勒，降多羅貝勒，削五牛錄，罰銀萬及甲胄、雕鞍馬十、素鞍馬二。

六年，從伐察哈爾，林丹汗遁。移師伐明，略大同、宣府。十二月，卒，上臨喪，漏盡三鼓，始還；又於中門設幄以祭，哭之慟，乃入宮。

九年，莽古爾泰女弟莽古濟格格所屬冷僧機告莽古爾泰與德格類、莽古濟格格盟誓怨望，將危上，以莽古濟格格夫瑣諾木為證。搜得牌印十六，文曰「大金國皇帝之印」。追奪莽古爾泰爵。莽古濟格格及莽古爾泰子額必倫坐死，餘子並黜宗室。

輔國？厚公塔拜，太祖第六子。天命十年，伐東海北路呼爾哈部有功，授三等甲喇章京。天聰八年，進一等。尋封三等輔國將軍。崇德四年九月，卒。順治十年，追封謚。塔拜子八，有爵者三：額克親、班布爾善、巴都海。額克親，崇德元年，從阿濟格伐明，偪燕京。明兵自涿州來拒，親陷陣，破之。四年，封三等奉國將軍。尋襲爵。五年，從多爾袞攻錦州，復從多鐸追擊明兵於塔山。六年，上圍錦州，敗洪承疇兵十三萬。移軍近松山，掘壕困之。明總兵曹變蛟夜突上營，額克親偕內大臣錫翰力禦，卻之。？功，賜銀八十。順治元年，從多爾袞入山海關，破李自成，有功，累進鎮國公。七年，授正白旗滿洲固山額真，復進貝子。八年，坐附羅什博爾惠諂媚諸王造言構釁，削爵，黜宗室。九年，復入宗室，授內大臣。十二年，卒。班布爾善，累進封輔國公。以附鰲拜，譴死。附見鰲拜傳。巴都海，亦封輔國公，謚恪僖。

饒餘敏郡王阿巴泰，太祖第七子。初授臺吉。歲辛亥，與費英東、安費揚古率師伐東海窩集部烏爾固辰、穆棱二路，俘千餘人，還。天命八年，偕臺吉德格類等伐扎嚕特部，渡遼河，擊部長昂安。昂安攜妻子引牛車遁，師從之，昂邦章京達音布戰死。阿巴泰繼進，還，太祖郊勞，並賚從征將士。？斬昂安及其子，俘其

太宗即位，封貝勒。阿巴泰語額駙揚古利、達爾漢曰：「戰則擐甲胄，獵則佩弓矢，何不得為和碩貝勒？」語聞，上曰：「爾等宜勸之，告朕何為？」天聰元年，察哈爾昂坤杜棱來歸，與宴。阿巴泰不出，曰：「我與諸小貝勒同列。蒙古貝勒明安巴克乃位我上，我恥之！」上以語諸貝勒，貝勒代善與諸貝勒共責之曰：「德格類、濟爾哈朗、杜度、岳託、碩託早從五大臣議政，爾不預焉。阿濟格、多爾袞，多鐸，先帝時使領全旗，諸貝勒皆先爾入八分。爾今為貝勒，得六牛錄，已逾分矣！乃欲與和碩貝勒抗行，得和碩貝勒，不更將覬覦耶？」阿巴泰引罪，罰甲胄、雕鞍馬四、素鞍馬八。

二年，與岳託、碩託伐錦州，明師退守寧遠，克墩臺二十一，毀錦州、杏山、高橋三城，還。三年，從伐明，自喀喇沁波羅河屯行七日，偕阿濟格率左翼四旗及蒙古軍攻龍井關，夜半克之。明將易愛自漢兒莊赴援，擊斬之，取其城。會上克洪山口，逼遵化，敗明山海關援兵，克之。復趨通州，明總兵滿桂、侯世祿屯順義，阿巴泰偕岳託擊走之，獲馬千餘、駝百，順義亦下。

時袁崇煥、祖大壽以兵二萬屯廣渠門外，阿巴泰偕莽古爾泰等率師攻之。聞敵伏兵於右，諸貝勒相約入隘必趨右，若出中路，與避敵同。豪格趨右，敗伏兵，轉戰至城壕。阿巴泰出中路，亦破敵，與豪格師會。罷戰，諸貝勒議違約罪，阿巴泰當削爵。上曰：「阿巴泰非怯，以顧其二子，與豪格相失，朕奈何加罪於吾兄？」宥之。徇通州，焚其舟，略張家灣。四年，從上圍永平，與濟爾哈朗邀斬？。從上至薊州，明兵五千自山海關至，奮擊，殲其叛將劉興祚。尋命守永平。明兵攻灤州，偕薩哈璘赴援，明兵引退，代還。

五年，初設六部，掌工部事。從上圍大凌河，正黃旗圍北之西，鑲黃旗圍北之東，阿巴泰率巴牙喇兵為策應。大壽降，阿巴泰偕德格類、多爾袞、岳託以兵四千易漢裝，從大壽夜襲錦州，二更行，？發不絕聲。錦州人聞之，謂大凌河兵逸，爭出應之，師縱擊，斬馘甚。霧，兩軍皆失伍，乃引還。七年，築蘭磐城，賜御用蟒衣一、紫貂皮八、馬一。詔問征？明及朝鮮、察哈爾三者何先，阿巴泰請先伐明。八月，略山海關，俘數千人還。上迎勞，責其不深入。八年，從徵宣府，至應州，克靈丘及王家莊。九年，阿巴泰病手痛，上曰：「爾自謂手痛不耐勞苦。不知人身血脈，勞則無滯。惟家居佚樂，不涉郊原，手不持弓矢，忽爾勞動，疾痛易生。若日以騎射為事，寧復患此？凡有統帥之責者，非躬自教練，士卒奚由奮？爾毋媮安，斯克敵制勝，身不期強而自強矣。」

崇德元年，封饒餘貝勒。偕阿濟格等伐明，克雕鶚堡、長安嶺堡，薄延慶，分兵克定興、安肅、容城、安州、雄、東安、文安、寶坻、順義、昌平十城。五十六戰皆捷，俘十數萬。師還，上出城十里迎勞，酌以金？。上伐朝鮮，留防噶海城。三年，上伐喀爾喀，阿巴泰與代善留守，築遼陽都爾弼城，復治盛京至遼河道，道廣十丈，高三尺，濬壕夾之。副多爾袞率師伐明，毀邊墻入，越明都趨涿州，直抵山西。復東趨臨清，克濟南。略天津、遷安，出青山關，還。賜馬二、銀五千。四年，偕阿濟格略錦州、寧遠。

五年，偕多爾袞屯田義州，分兵克錦州城西九臺，刈其禾；又克小凌河西二臺。偕杜度伏兵寧遠，截明運道，奪米千石。移師敗明杏山、松山兵。時大軍更番圍錦州，阿巴泰屢往還其間。六年，坐從多爾袞去錦州三十里為營及遣士卒還家，論削爵，奪所屬戶口。詔寬之，罰銀二千。尋從上破洪承疇援兵十三萬。七年，錦州降，偕濟爾哈朗圍杏山，克之，還守錦州。？功，賜蟒緞七十。

十月，授奉命大將軍伐明，內大臣圖爾格副之。自黃崖口入邊，敗明將白騰蛟等於薊州，破河間、景州。趨兗州，擒斬明魯王以派等。分徇萊州、登州、青州、莒州、沂州，南至海州。還略滄州、天津、三河、密雲。凡克城八十八，降城六，俘三十六萬，得金萬二千、銀二百二十萬有奇。八年五月，師還，上遣濟爾哈朗、多爾袞等郊迎三十里，賜銀萬。順治元年四月，進郡王。二年，統左右兩翼兵鎮山東，剿滿家洞土寇，尋還。三年，薨。康熙十年，追謚。

阿巴泰子五，有爵者四：尚建、博和託、博洛、岳樂，而岳樂襲爵。

安和親王岳樂，阿巴泰第四子。初封鎮國公。順治三年，從豪格徇四川，擊斬張獻忠。六年，封貝勒。八年，襲爵，改號安郡王。九年，掌工部事，與議政。十年，命為宣威大將軍，駐歸化城，規討喀爾喀部土謝圖汗、車臣汗。尋行成，入貢，乃罷兵。十二年，掌宗人府事。十四年，進親王。

康熙十三年，吳三桂、耿精忠並反，犯江西。命為定遠平寇大將軍，率師討之，自江西規廣東，次南昌，遣兵復安福、都昌。十四年，復上高、新昌。戰撫州唐埠、七里岡、五桂寨、徐汊，屢破敵，復餘干、東鄉。詔移師湖南，疏言：「江西為廣東咽喉，當江南、湖三千，固？？廣之沖，今三十餘城皆陷賊。三桂於醴陵造木城，增偽總兵十餘人，兵七萬、守萍鄉諸隘。若撤撫州、饒州、都昌諸路防兵盡赴湖南，則諸路復為賊有。否則，兵勢單弱，不能長驅。廣東諸路，恐亦多阻。臣欲先平江西，無？顧憂，然後移師。」疏聞，上令速定江西。岳樂督兵攻建昌，精忠將邵連登率數萬人迎戰長興鄉，擊走之，克建昌，並下萬年、安仁。師進克廣信，再進克饒州，破敵景德鎮，復克浮梁、樂平。分兵徇宜黃、崇仁、樂安，皆下。並諭降泰和、龍泉、永新、廬陵、永寧及湖廣茶陵諸縣。師再進，克靖安、貴溪。疏言：「三桂聞臣進取，必固守要害，非綠旗兵無以搜險，非紅衣？無以攻堅。請令提督趙國祚等率所部從臣進討，並敕發新造西洋？二十。」又疏言：「精忠將張存遣人稱有兵八千屯順昌，俟大軍入閩為應。」詔以簡親王喇布專主福建軍事，而趣岳樂赴長沙。

十五年，岳樂師克萍鄉，遂薄長沙。疏言：「敵船集長沙城下，我師無船，難以應敵。長沙附近林木頗盛，請先撥戰艦七十艘，仍令督撫委員伐木造船。」如所請。八月，詔曰：「朕聞王復萍鄉，直抵長沙，甚為嘉悅。王其善撫百姓，使困苦得紓；即脅從者皆朕赤子，當加意招徠。」十六年，遣兵破敵瀏陽，斬千餘級，克平江。十七年，破敵七家洞。三桂將林興珠等自湘潭來降。九月，三桂既死，詔趣岳樂進師。岳樂請赴岳州調度諸軍。上命大將軍察尼規取岳州，而令岳樂仍攻長沙。十八年正月，岳州降。長沙賊亦棄城遁，遂入長沙，遣兵復湘潭。尋會喇布軍克衡州、寶慶，分兵守焉。復與喇布合軍攻武岡，破敵寶慶巖溪，斬級數百，獲舟四十。師次紫陽河，敵於對岸結營，師逕渡，分兵出敵後夾擊之，敵潰走。三桂將吳國貴、胡國柱以二萬人守隘，發？殪國貴，奪隘。貝子彰泰逐敵至木瓜橋，遂克武岡及楓木嶺。詔召嶽樂還京師，以敕印付彰泰。十九年正月，下詔褒岳樂功。岳樂至京師，上於盧溝橋南二十里行郊勞禮。

順治初，故明外戚周奎家有自稱明太子者，使舊宮人及東宮官屬辦視非是。三桂反，京師又有硃慈璊者，自稱三太子，私改元廣德，糾黨舉火為亂，事敗，慈璊走免。鞫其黨，謂其真姓名為楊起隆。及岳樂駐師楓木嶺，於新化僧寺得硃慈燦，自言為莊烈帝長子，闖難奔南京，福王置諸獄，釋為民，從朽木和尚為僧，往來永州、寶慶間。以三桂悖逆反覆，將募兵聲討，三桂死，乃止。至是，岳樂攜慈燦來京，詔令慈璊黨相見，復不相識，乃斬之。

二十年，仍掌宗人府事。二十七年，偕簡親王雅布往蘇尼特防噶爾丹。二十八年二月，薨，予謚。二十九年，貝勒諾尼訐岳樂掌宗人府，聽讒，枉坐諾尼不孝罪，追降郡王，削謚。

岳樂子二十，有爵者三：蘊端、瑪爾渾、經希。蘊端封勤郡王，坐事降貝子；復坐事奪爵。經希封僖郡王。岳樂得罪，降鎮國公，卒，停襲。瑪爾渾，襲爵。瑪爾渾好學能文章，蘊端亦善詩詞。瑪爾渾又輯宗室王公詩為宸萼集，一時知名士多從之游。四十八年，薨，謚曰懿。子華？，襲。五十八年，薨，謚曰節。雍正元年十二月，詔曰：「曩安郡王岳樂諂附輔政大臣，每觸忤皇考，蒙恩始終寬宥，而其諸子全不知感，傾軋營求，妄冀封爵。瑪爾渾、華？相繼夭折，爵位久懸。岳樂諸子伍爾占、諸孫色亨圖等，怨望形於辭色。廉親王允禩又復逞其離間，肆為讒言。安郡王爵不準承襲。」乾隆四十三年，高宗以阿巴泰、岳樂屢著功績，封華？孫奇昆輔國公，世襲。

溫良貝子博和託，阿巴泰第二子。初封輔國公。崇德元年，從征朝鮮，圍南漢山城，。三年，從伐明，自董家口略明都西南六府，入山西界。移師？偕尼堪擊走其援兵，斬殪甚克濟南。師還，賜銀二千。七年，從阿巴泰伐明，自黃崖口入。及還，賜銀三千。順治元年，從入關，破李自成，進貝子。三年，從多鐸擊喀爾喀蘇尼特部騰機思、騰機特等。五年九月，卒，予謚。子六，彰泰，襲貝子。

彰泰襲爵，進封。康熙十三年春，吳三桂陷湖南，上命貝勒尚善為大將軍，率師下嶽州，以彰泰參贊軍務。十五年，詔責行師延緩。彰泰與尚善議水陸並進，遣額司泰等破敵洞庭湖，獲舟五十餘。敵立椿套湖峽口阻我師。十七年，督兵伐椿，棹輕舟破敵柳林嘴，發？毀其船。八月，尚善卒於軍，貝勒察尼代為大將軍，授彰泰撫遠將軍。九月，督兵出南津港。十月，破敵陸石口，屯白米灘，絕三桂兵運道。十八年，三桂將陳珀等以乏食出降，吳應麒走衡州。都統珠滿等克湘陰，彰泰克華容、石首。會安親王岳樂復長沙，簡親王喇布復衡州，詔彰泰與會師。自衡州進攻武岡，擊破三桂將吳國貴等。十一月，召嶽樂還京師，命彰泰代為定遠平寇大將軍。

十九年，復沅州，靖州，三桂所置綏寧諸將吏及附近土司俱降。疏言：「將軍蔡毓榮調遣漢兵，今進取貴州，若不相聞，恐礙事機。」詔毓榮軍事關白大將軍。十月，次鎮遠，關，截其隘，而與毓榮督兵躪敵壘。所遣兵亦奪十向口，破敵大巖門，逐之至？遣兵攻鎮遠，趨貴陽。三桂孫世璠及應麒等俱走還雲南。迭克安？，遂復鎮遠。進下平越及新添？偏橋順、石阡、都勻、思南諸府。十一月，復永寧，破敵安籠鋪，逐之至雞公背山鐵索橋，師駐貴陽。詔趣彰泰進規云南。

二十年正月，渡盤江，破敵沙子哨，進次臘茄坡，復新興所，逐北三十里，克普安、霑益。大將軍賚塔自廣西入曲靖，會於嵩明州，合圍雲南會城，距三十里。世璠將胡國柄、劉起龍等以萬餘人列象陣拒戰。賚塔軍其右，彰泰軍其左，自卯達午，殊死戰，破敵陣，斬、走馬街、雙塔寺、得勝橋、重關諸地？國柄、起龍等，俘獲無算。令諸軍分扼南壩、薩石，於是大理、臨安、永順、姚安、武定世璠所置將吏，相繼詣軍前降。

世璠將馬寶、胡國柱等自四川，夏國相自廣西，還救雲南，彰泰遣兵迎擊，寶次姚安，亦乞降。國柱走鶴慶、麗江，希福攻雲龍州，國柱自經死。國相走廣西，李國樑等圍之西板橋，國相亦降，與寶同檻送京師。將軍趙良棟師自四川至，彰泰偕賚塔及良棟等屢破敵南壩、得勝橋、太平橋、走馬街諸地。師薄城環攻，世璠自經死，其將何進忠等出降。彰泰戒將士毋殺掠，入城安撫，收倉庫，戮世璠尸，函首獻闕下。雲南平。授左宗正。二十一年十月，師還，上迎勞盧溝橋南二十里。

二十二年，議初下嶽州遷延罪，以功不坐。賜金二十、銀千。二十四年，坐濫舉宗人府屬官，罷左宗正。二十九年正月，卒。子屯珠，襲鎮國公。授左宗正、禮部尚書。五十七年，卒。贈貝子，謚恪敏。孫逢信，以輔國公世襲。

博洛，阿巴泰第三子。天聰九年，從伐明，有功。崇德元年，封貝子。二年，與議政。三年，授理籓院承政。從攻寧遠，趨中後所。明將祖大壽襲我軍後，巴牙喇纛章京哈寧阿等與相持，博洛突前奮擊，大壽引？。五年，從濟爾哈朗迎來歸蒙古蘇班岱，擊敗明兵，賜良馬。尋與諸王更番圍錦州。六年，洪承疇以十三萬人援錦州，博洛偕阿濟格擊之，至塔山，獲筆架山積粟；又偕羅洛渾等設伏阿爾齋堡，擊敗明將王樸、吳三桂。

順治元年，從入關，破李自成，進貝勒。從多鐸征河南。二年，破自成潼關。多鐸南征，下江寧，分師之半授博洛，下常州、蘇州，趨杭州，屢敗明兵。師臨錢塘江岸，明兵以為江潮方盛，營且沒，會潮連日不至，明潞王常淓以杭州降，淮王常清亦自紹興降。克嘉興，徇吳江，破明將吳易，攻江陰亦下。師還，賜金二百、銀萬五千、鞍馬一。

三年，命為征南大將軍，率師駐杭州。明魯王以海監國紹興，明將方國安營錢塘江東，亙二百里。師無舟，會江沙暴漲，固山額真圖賴等督兵徑涉，國安驚遁，以海走臺州。師入紹興，進克金華，擊殺明蜀王盛濃等，再進克衢州，浙江平。明唐王聿鍵據福建，博洛率師破仙霞關，克浦城、建寧、延平。聿鍵走汀州，遣阿濟格、尼堪、努山等率師從之，克汀州，擒聿鍵及曲陽王盛渡等。明將姜正希以二萬人夜來襲，擊之？，斬萬餘級。又破敵分水關，克崇安。梅勒額真卓布泰等克福州，斬所置巡撫楊廷清等，降其將鄭芝龍等二百九十餘人、馬步兵十一萬有奇。師復進，下興化、漳州、泉州諸府。十一月，遣昂邦章京佟養甲徇廣東，克潮州、惠州、廣州，擊殺明唐王聿及諸王世子十餘人，承制以養甲為兩廣總督。四年，師還，進封端重郡王。五年，以所獲金幣、人口賚焉。

偕阿濟格防喀爾喀，徇大同，討叛將姜瓖。六年正月，偕碩塞援代州，克其郛。三月，瓖將馬得勝以五千自北山逼我師，博洛率千餘騎應之，與巴牙喇纛章京鰲拜等奮擊，大破之，斬馘過半，瓖閉城不敢出。睿親王多爾袞自京師至軍議撫，承制進親王，命為定西大將軍。移師汾州，下清源、交城、文水、徐溝、祁諸縣，戰平陽、絳州；又遣軍克孝義，戰壽陽、平遙、遼州、榆次：屢捷。英親王阿濟格、敬謹親王尼堪圍大同，巽親王滿達海、謙郡王瓦克達定朔州、寧武。召博洛還京師，疏言：「太原、平陽、汾州所屬諸縣雖漸次收復，然未下者尚多，恐撤軍後，賊乘虛襲踞，請仍留守御。」上從之。瓖既誅，與滿達海合軍克汾州，復嵐、永寧二縣，戰絳州孟城驛、老君廟諸地，盡殲瓖餘黨，乃還師。七年，偕滿達海、尼堪同理六部事。再坐事，降郡王。世祖親政，復爵。尋命掌戶部。九年三月，薨，謚曰定。

子齊克新，襲。十六年，追論博洛分多爾袞遺財，又掌戶部時尚書譚泰逞私攬權，不力阻，奪爵、謚，齊克新降貝勒。十八年，卒，謚懷思。無子，爵除。博洛子塔爾納封郡王，卒，謚敏思。坐博洛罪，追奪爵。

悼愍貝子蘇布圖，阿巴泰孫。父尚建，追封貝子，謚賢？。蘇布圖初封輔國公。順治二年，從勒克德渾駐江寧，移師征湖廣。三年，從定荊州、襄陽有功，賜金五十、銀千，進貝子。五年，復從濟爾哈朗徇湖廣，卒於軍，謚悼愍。子顏齡，封鎮國公。卒。無子，爵除。蘇布圖弟強度，封貝子，謚介潔，亦不襲。

鎮國恪？公巴布泰，太祖第九子。天命十年，偕阿拜、塔拜伐東海北路呼爾哈部，有功。十一年，命理正黃旗事。天聰四年，從阿敏駐永平。明兵攻灤州，巴布泰不能御，坐罷。八年，授梅勒額真。從伐明，克保安州。巴布泰匿所獲不以聞，復坐罷。崇德六年，授三等奉國將軍。順治元年，從入關，逐李自成至慶都。二年，進一等。三年，從勒克德渾伐湖廣，戰安遠、南漳、西峰口、關王嶺、襄陽，屢破敵。四年，進輔國公。六年，偕務達海討姜瓖，進鎮國公。十二年正月，卒，予謚。子噶布喇，封輔國公；祜錫祿，襲三等鎮國將軍。其後並以奉恩將軍世襲。

德格類，太祖第十子。初授臺吉。天命六年，師略奉集堡，將還，有一卒指明兵所在，德格類偕岳託、碩託進擊之，擊敗明將李秉誠。復偕臺吉寨桑古閱三岔河橋，至海州，城中官民張樂舁輿迎德格類等，令軍士毋擾民，毋奪財物，毋宿城上，毋入民居。翌日，遣視三岔河者還報橋毀無舟楫，乃還。八年，偕阿巴泰伐喀爾喀扎嚕特部。十一年，復從代善伐扎嚕特部。天聰三年，偕濟爾哈朗略錦州，焚其積聚。？功，進和碩貝勒。

五年，初設六部，掌戶部事。從圍大凌河，德格類率師策應，擊破明監軍道張春。十。六年，偕濟爾哈朗等略歸化城。復？月，祖大壽降，偕阿巴泰等偽為明軍襲錦州，擊斬甚偕岳託略地，自耀州至蓋州迤南。七年，攻克旅順口。八年，從伐明，撫定蒙古來歸人戶。克獨石口。攻赤城，未拔。入保安州，會師應州，還。九年十月，卒。上臨其喪，痛悼之，漏盡三鼓乃還。設幄坐其中，撤饌三日。

逾月，莽古爾泰既卒，為冷僧機所訐，以大逆削籍，德格類坐同謀，追削貝勒。子鄧從豪格征張獻忠，戰死，世祖詔其子輝爾食一等阿？什庫，並坐，削宗籍；德克西克，以侍思哈尼哈番俸。子五，云柱，授一等阿達哈哈番。康熙五十二年，聖祖命復宗籍，賜紅帶。

巴布海，太祖第十一子。初授牛錄章京。天聰八年，授一等甲喇章京。嘗命偕鎮國將軍阿拜祭陵，巴布海不待阿拜，先往祭。牛未至，取民牛代，以祭牛償民，民以小不受，訟焉，罰銀三十償民，又不與，再訟。巴布海聞上，上責其愚黯，且謂其受制於妻，妻，揚古利女也。崇德四年，授梅勒額真，封鎮國將軍。七年，巴布海語固山額真譚泰曰：「原罷我梅勒額真。堪為梅勒額真者，多於草木！」譚泰語折之，誓曰：「若口與心違者，天日鑒之！」圖海奉命差擇牛錄貧富，巴布海曰：「我所領牛錄甚富。」語聞，巴布海曰：「我非太祖之子歟？譚泰等顧厚誣我。」廷鞫皆實，罪當死，上寬之，但奪爵。世祖即位，有為飛書訐譚泰者，投一等公塔瞻第。鞫其僕，謂得之巴布海家。內監逮訊，不承，巴布海及其妻並子阿喀喇皆坐死，籍其家予譚泰。順治九年，譚泰誅，乃以其孥及遺產畀巴布泰。

阿濟格，太祖第十二子。初授臺吉。天命十年，從貝勒莽古爾泰伐察哈爾，至農安塔。十一年，偕臺吉碩託伐喀爾喀巴林部，復從貝勒代善伐扎魯特，皆有功，授貝勒。天聰元塔山糧運。會師錦州，薄寧遠，？年，偕貝勒阿敏伐朝鮮，克五城。從上伐明，偕莽古爾泰明兵千餘人為車營，掘壕，前列火器，阿濟格擊殲之。總兵滿桂出城陣，上欲進擊，諸貝勒以距城近，諫不可，獨阿濟格請從。上督阿濟格馳擊明騎兵至城下，諸貝勒皆慚，奮不及胄，亦進擊其步軍，明兵死者大半。二年，以擅主弟多鐸婚，削爵，尋復之。

三年，偕濟爾哈朗略明錦州、寧遠，焚其積聚，俘三千。復從上伐明，克龍井關，下漢兒莊城，克洪山口。進次遵化，擊斬明總兵趙率教。薄明都，袁崇煥、祖大壽以兵二萬赴援，屯廣渠門外，師逐之，迫壕，阿濟格馬創，乃還。尋偕阿巴泰等略通州，至張家灣。尋從上閱薊州，遇明山海關援兵，阿濟格偕代善突入敵陣，大破之。

四年，復從伐明，趨廣寧，會師大凌河。夜圍錦州，明兵襲阿濟格營，霧不見人，阿濟格嚴陣待。青氣降，霧豁若門闢，急縱擊，獲明裨將一、甲械及馬二百餘。上酌金？親勞之，授圍城方略。尋聞明增兵，上命揚古利率八旗巴牙喇兵之半以益軍。大壽弟大弼逐我軍中偵騎近上前，上擐甲與戰，阿濟格馳至，明兵步騎鵷出，奮擊？之，斬明裨將一。上以所統兵付阿濟格，明監軍道張春援至，又戰於大凌河，截殺過半，逐北四十里。

六年，從伐察哈爾，林丹汗遁。上移師伐明，令阿濟格統左翼及蒙古兵略大同、宣府，盡得張家口所貯犒邊財物。七年，城通遠堡，迎降將孔有德，拒明及朝鮮兵。詔問攻明及朝鮮、察哈爾三者何先，阿濟格言當攻明。偕阿巴泰略山海關，詔責其不深入，阿濟格言；「臣欲息馬候糧，諸貝勒不從。」上曰：「汝果堅不還，諸貝勒將棄汝行乎？」八年，從伐明，克保安，拔靈丘。

崇德元年，進武英郡王。偕饒餘貝勒阿巴泰及揚古利伐明，自雕鶚堡入長安嶺，薄延慶。越保定至安州，克昌平、定興、安肅、寶坻、東安、雄、順義、容城、文安諸縣，五十六戰皆捷，俘人畜十餘萬。又遣固山額真譚泰等設伏，斬遵化三屯營守將，獲馬百四十餘。得優旨，賜鞍馬一。師還，上迎勞地載門外十里，見阿濟格勞瘠，為淚下，親酌金？勞之。上伐朝鮮，命守牛莊。二年，碩託攻皮島未下，阿濟格督所部水陸並進，克之。上遣使褒勞。

四年，從伐明，阿濟格揚言欲以紅衣？攻臺，守者懼，四里屯、張剛屯、寶林寺、旺民屯、於家屯、成化峪、道爾彰諸臺俱下。尋還守塔山、連山，俘人馬千計。復偕阿巴泰略錦州、寧遠。六年，偕濟爾哈朗圍錦州。守郛蒙古臺吉吳巴什等議舉城降，祖大壽覺之，擊蒙古兵，阿濟格夜登陴助戰，明兵敗，徙蒙古降者於義州。屢擊敗明兵，賜銀四千。

洪承疇率諸將王樸、吳三桂等援錦州，號十三萬。上親視師，營松山。明兵奔塔山，阿濟格追擊之，獲筆架山積粟，又偕多爾袞克敵臺四，擒明將王希賢等，樸、三桂僅以身免。明兵猶守錦州、松山、杏山、高橋諸地，上還盛京，命阿濟格偕杜度、多鐸等圍之。承疇二千皆降。七年，圍？環射之，明兵敗還，城閉不得入，其？夜出松山襲我軍，阿濟格等督杏山，遣軍略寧遠。三桂以四千人駐塔山、高橋，不戰而退，縱兵四擊，又迭敗之。八年，復，攻城西，斬馘四千餘？偕濟爾哈朗攻寧遠，軍城北，布雲梯發？，城？，克之；抵前屯，明總兵黃色棄城遁，復克之。

順治元年，從入關破李自成，進英親王，賜鞍馬二。命為靖遠大將軍，自邊外入陜西，斷自成歸路，八戰皆勝，克城四，降城三十八。時自成為多鐸所敗，棄西安走商州。詔多尚二十萬，規取南京。阿濟格以師從之？鐸趨淮、揚，而命阿濟格率師討自成。自成南走，及於鄧州，復南至承天、德安、武昌、富池口、桑家口、九江，屢破敵，自成走死，斬其將劉宗敏，俘宋獻策。宗敏，自成驍將；獻策，自成所倚任，號軍師者也。

明將左良玉子夢庚方駐軍九江，師至，執總督袁繼咸等，率馬步兵十萬、舟數萬，詣軍門降。是役凡十三戰，下郡縣：河南十二，湖廣三十九，江西、江南皆六。捷聞，上使赴軍慰勞，詔曰：「王及行間將士馳驅跋涉，懸崖峻嶺，深江大河，萬有餘里，勞苦功高。寇氛既靖，宜即班師。其招撫餘兵，或留或散，王與諸大臣商榷行之。」詔未至，阿濟格率師還京師。睿親王多爾袞責阿濟格不候詔班師，又自成未死時，先以死聞，遣人數其罪；又在午門張蓋坐，召而斥之。復議方出師時，脅宣府巡撫李鑒釋逮問赤城道硃壽？及擅取鄂爾多斯、土默特馬，降郡王。尋復之。五年，剿天津、曹縣土寇。十一月，率師駐大同，姜瓖叛，督兵討之。旋命為平西大將軍，率固山額真巴顏等討瓖。六年，瓖將劉遷犯代州，遣博洛赴援，圍乃解。

多爾袞至大同視師，時阿濟格兩福晉病卒，命歸視，阿濟格曰：「攝政王躬攝大政，為國不遑，吾敢以妻死廢國事？」阿濟格自以功多，告多爾袞曰：「輔政德豫親王征流寇至，追騰機思不取，功績未著，不當優異其子。鄭親？慶都，潛身僻地，破潼關、西安不殲其王乃叔父之子，不當稱『叔王』。予乃太祖之子，皇帝之叔，宜稱『叔王』。」多爾袞斥其妄，令勿預部務及交接漢官。尋復偕鞏阿岱攻大同，會降將楊振威斬瓖降，隳其城睥睨五尺，乃還。八年正月，多爾袞薨於喀喇城，阿濟格赴喪次，諸王夜臨，獨不至，召其子郡王勞親以兵脅多爾袞所屬使附己。喪還，上出迎，阿濟格不去佩刀。勞親兵至，阿濟格張纛與合軍。多爾袞左右訐阿濟格欲為亂，鄭親王濟爾哈朗等遣人於路監之。還京師，議削爵，幽禁。逾月，復議系別室，籍其家，諸子皆黜為庶人。十月，監守者告阿濟格將於系所舉火，賜死。

阿濟格子十一，有爵者三：和度、傅勒赫、勞親。和度，封貝子，先卒。勞親與阿濟格同賜死。

傅勒赫，初封鎮國公。坐奪爵，削宗籍。十八年，諭傅勒赫無罪，復宗籍。康熙元年，追封鎮國公。子構孳、綽克都，並封輔國公。綽克都，事聖祖。從董額討王輔臣，守漢中，攻秦州，師無功。授盛京將軍，又以不稱職，奪爵。上錄阿濟格功，以其子普照仍襲輔國公，坐事奪爵，以其弟經照仍襲輔國公。雍正間，普照亦以軍功復爵，卒。世宗諭曰：「普照軍前？力，且其兄女為年羹堯妻，故特予封爵。今羹堯負恩誅死，此爵不必承襲。」居數年，經照亦坐事，奪爵。普照、經照皆能詩。乾隆四十三年，命阿濟格之裔皆復宗籍。經照子孫遞降，以奉恩將軍世襲。

輔國介直公賴慕布，太祖第十三子。天聰八年，授牛錄章京。崇德四年，與議政。七年，從阿濟格伐明，敗寧遠兵。上御篤恭殿賚師，阿濟格不待賞先歸。賴慕布坐不勸阻，奪職，罷議政。順治二年，封奉恩將軍。三年，卒。十年五月，追封謚。子來祜，襲。累進輔國公。坐事，奪爵。高宗以其孫扎昆泰襲奉恩將軍，一傳，命停襲。


\end{pinyinscope}