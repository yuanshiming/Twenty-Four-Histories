\article{列傳七}

\begin{pinyinscope}
諸王六

聖祖諸子

貝子品級允禔理密親王允礽誠隱郡王允祉

恆溫親王允祺淳度親王允祐允禩允禟

輔國公允示我履懿親王允祹怡賢親王允祥

恂勤郡王允愉恪郡王允潖果毅親王允禮

果恭郡王弘適簡靖貝勒允禕慎靖郡王允禧

質莊親王永瑢恭勤貝勒允祜郡王品級誠貝勒允祁

諴恪親王允祕

世宗諸子

端親王弘暉和恭親王弘晝懷親王福惠

聖祖三十五子：孝誠仁皇后生承祜、理密親王允礽，孝恭仁皇后生第六子允祚、世宗、恂勤郡王允，敬敏皇貴妃章佳氏生怡賢親王允祥，溫僖貴妃鈕祜祿氏生貝子品級允示我，順懿密妃王氏生愉恪郡王允潖、莊恪親王允祿、第十八子允祄，純裕勤妃陳氏生果毅親王允禮，惠妃納喇氏生承慶、貝子品級允禔，宜妃郭絡羅氏生恆溫親王允祺、第九子允禟、第十一子允禌，榮妃馬佳氏生承瑞、賽音察渾、長華、長生、誠隱郡王允祉，成妃戴佳氏生淳度氏生第八子允禩，定妃萬琉哈氏生履懿親王允祹，平妃赫舍里氏生允禨，通嬪納喇氏生萬黼、允禶，襄嬪高氏生第十九子允禝、簡靖貝勒允禕，謹嬪色赫圖氏生恭勤貝勒允祜，靜嬪石氏生郡王品級誠貝勒允祁，熙嬪陳氏生慎靖郡王允禧，穆嬪陳氏生諴恪親王允祕，貴人郭絡羅氏生允示禹，貴人陳氏生允示爰。允祿出為承澤裕親王碩塞後，允祚、允禌、允祄、允禝皆殤，無封。承瑞、承祜、承慶、賽音察渾、長華、長生、萬黼、允禶，允騕、允禨、允示爰皆殤，不齒序。

固山貝子品級允禔，聖祖第一子。上有巡幸，輒從。康熙二十九年，命副裕親王福全御噶爾丹。上以允禔聽讒，與福全不協，私自陳奏，慮在軍中僨事，召還京師。未幾，福全師還，命諸王大臣勘鞫。福全初欲發允禔在軍中過失，會有嚴旨戒允禔不得與福全異同，福全乃引罪。語在福全傳。三十五年，從上征噶爾丹，命與內大臣索額圖統先發八旗前鋒、漢軍火器營與四旗察哈爾及綠旗諸軍駐拖陵布喇克待上。西路大將軍費揚古軍後期，下軍中大臣議，亦遣官諮允禔。上遂進軍昭莫多。既捷，允禔留中拖陵犒軍，尋召還。三十七年三月，封直郡王。三十九年四月，上巡視永定河堤，鳩工疏濬，命允禔總之。

四十七年九月，皇太子允礽既廢，允禔奏曰：「允礽所行卑？，失人心。術士張明德嘗相允禩必大貴。如誅允礽，不必出皇父手。」上怒，詔斥允禔兇頑愚昧，並戒諸皇子勿縱屬下人生事。允禔用喇嘛巴漢格隆魘術魘廢太子，事發，上命監守。尋奪爵，幽於第。四月，上將巡塞外，諭：「允禔鎮魘皇太子及諸皇子，不念父母兄弟，事無顧忌。萬一禍發，朕在塞外，三日後始聞，何由制止？」下諸王大臣議，於八旗遣護軍參領八、護軍校八、護軍八十，仍於允禔府中監守。上復遣貝勒延壽，貝子蘇努，公鄂飛，都統辛泰，護軍統領圖爾海、陳泰，並八旗章京十七人，更番監守，仍嚴諭疏忽當族誅。

雍正十二年，卒，世宗命以固山貝子禮殯葬。子弘昉，襲鎮國公。卒。子永揚，襲輔國公。坐事，奪爵。高宗以允禔第十三子弘晌封奉恩將軍，世襲。

理密親王允礽，聖祖第二子。康熙十四年十二月乙丑，聖祖以太皇太后、皇太后命立為皇太子。太子方幼，上親教之讀書。六歲就傅，令大學士張英、李光地為之師，又命大學士熊賜履授以性理諸書。二十五年，上召江寧巡撫湯斌，以禮部尚書領詹事。斌薦起原任直隸大名道耿介為少詹事，輔導太子。介旋以疾辭。逾年，斌亦卒。太子通滿、漢文字，嫺騎射，從上行幸，賡詠斐然。

二十九年七月，上親征噶爾丹，駐蹕古魯富爾堅嘉渾噶山，遘疾，召太子及皇三子允祉至行宮。太子侍疾無憂色，上不懌，遣太子先還。三十三年，禮部奏祭奉先殿儀注，太子拜褥置檻內，上諭尚書沙穆哈移設檻外，沙穆哈請旨記檔，上命奪沙穆哈官。三十四年，冊石氏為太子妃。

三十五年二月，上再親征噶爾丹，命太子代行郊祀禮；各部院奏章，聽太子處理；事重要，諸大臣議定，啟太子。六月，上破噶爾丹，還，太子迎於諾海河朔，命太子先還。上至京師，太子率？臣郊迎。明年，上行兵寧夏，仍命太子居守。有為蜚語聞上者，謂太子暱比匪人，素行遂變。上還京師，錄太子左右用事者置於法。自此眷愛漸替。

四十七年八月，上行圍。皇十八子允祄疾作，留永安拜昂阿。上回鑾臨視，允祄病篤。上諭曰：「允祄病無濟，區區稚子，有何關系？至於朕躬，上恐貽高年皇太后之憂，下則系天下臣民之望，宜割愛就道。」因啟蹕。

九月乙亥，次布爾哈蘇臺，召太子，集諸王大臣諭曰：「允礽不法祖德，不遵朕訓，暴戾淫亂，朕包容二十年矣。乃其惡愈張，僇辱廷臣，專擅威權，鳩聚黨與，窺？肆惡虐伺朕躬起居動作。平郡王訥爾素、貝勒海善、公普奇遭其毆撻，大臣官員亦罹其毒。朕巡幸陜西、江南、浙江，未嘗一事擾民。允礽與所屬恣行乖戾，無所不至，遣使邀截蒙古貢使，攘進御之馬，致蒙古俱不心服。朕以其賦性奢侈，用凌普為內務府總管，以為允礽乳母之夫，便其徵索。凌普更為貪婪，包衣下人無不怨憾。皇十八子抱病，諸臣以朕年高，無不為朕憂，允礽乃親兄，絕無友愛之意。朕加以責讓，忿然發怒，每夜偪近布城，裂縫竊視。從前索額圖欲謀大事，朕知而誅之，今允礽欲為復仇。朕不卜今日被鴆、明日遇害，晝夜戒慎不寧。似此不孝不仁，太祖、太宗、世祖所締造，朕所治平之天下，斷不可付此人！」上且諭且泣，至於僕地，即日執允礽，命直郡王允禔監之，誅索額圖二子格爾芬、阿爾吉善，及允礽左右二格、蘇爾特、哈什太、薩爾邦阿；其罪稍減者，遣戍盛京。次日，上命宣諭諸臣及？侍敢不從，即其中豈無奔走逢迎之人？今事內幹？官兵，略謂：「允礽為太子，有所使令，連應誅者已誅，應遣者已遣，餘不更推求，毋危懼。」

上既廢太子，憤懣不已，六夕不安寢，召扈從諸臣涕泣言之，諸臣皆嗚咽。既又諭諸臣，謂：「觀允礽行事，與人大不同，類狂易之疾，似有鬼物憑之者。」及還京，設氈帷上駟院側，令允礽居焉，更命皇四子與允禔同守之。尋以廢太子詔宣示天下，上並親撰文告天地、太廟、社稷曰：「臣祗承丕緒，四十七年餘矣，於國計民生，夙夜兢業，無事不可質諸心者未有不亡。臣以是為鑒，？心者未有不興，失？天地。稽古史冊，興亡雖非一轍，而得深懼祖宗垂貽之大業自臣而隳，故身雖不德，而親握朝綱，一切政務，不徇偏私，不謀？小，事無久稽，悉由獨斷，亦惟鞠躬盡瘁，死而後已，在位一日，勤求治理，斷不敢少懈。不知臣有何辜，生子如允礽者，不孝不義，暴虐慆淫，若非鬼物憑附，狂易成疾，有血氣者豈忍為之？允礽口不道忠信之言，身不履德義之行，咎戾多端，難以承祀，用是昭告昊天上帝，特行廢斥，勿致貽憂邦國，痛毒蒼生。抑臣更有哀籥者，臣自幼而孤，未得親承父母之訓子，遠不及臣，如大清歷數綿長，延臣壽命？，惟此心此念，對越上帝，不敢少懈。臣雖有，臣當益加勤勉，謹保終始；如我國家無福，即殃及臣躬，以全臣令名。臣不勝痛切，謹告。」

太子既廢，上諭：「諸皇子中如有謀為皇太子者，即國之賊，法所不宥。」諸皇子中皇八子允禩謀最力，上知之，命執付議政大臣議罪，削貝勒。十月，皇三子允祉發喇嘛巴漢格發允礽所居室，得厭勝物十餘事。上幸南苑行圍，遘疾？隆為皇長子允禔魘允礽事，上令侍，還宮，召允礽入見，使居咸安宮。上逾諸近臣曰：「朕召見允礽，詢問前事，竟有全不知者，是其諸惡皆被魘魅而然。果蒙天佑，狂疾頓除，改而為善，朕自有裁奪。」廷臣希旨有請復立允礽為太子者，上不許。左副都御史勞之辨奏上，上斥其奸詭，奪官，予杖。

既，上召諸大臣，命於諸皇子中舉孰可繼立為太子者，諸大臣舉允禩。明日，上召諸大臣入見，諭以太子因魘魅失本性狀。諸大臣奏：「上既灼知太子病源，治療就痊，請上頒旨宣示。」又明日，召允礽及諸大臣同入見，命釋之，且曰：「覽古史冊，太子既廢，常不得其死，人君靡不悔者。前執允礽，朕日日不釋於懷。自頃召見一次，胸中乃疏快一次。今事已明白，明日為始，朕當霍然矣。」又明日，諸大臣奏請復立允礽為太子，疏留中未下。上疾漸愈，四十八年正月，諸大臣復疏請，上許之。

三月辛巳，復立允礽為皇太子，妃復為皇太子妃。五十年十月，上察諸大臣為太子結黨會飲，譴責步軍統領託合齊，尚書耿額、齊世武，都統鄂繕、迓圖。託合齊兼坐受戶部缺主沈天生賄罪，絞；又以鎮國公景熙首告貪婪不法諸事，未決，死於獄，命剉尸焚之。齊世武、耿額亦以得沈天生賄，絞死。鄂繕奪官，幽禁。迓圖入辛者庫，守安親王墓。上諭謂：「諸事皆因允礽。允礽不仁不孝，徒以言語貨財囑此輩貪得諂媚之人，潛通消息，尤無恥之甚。」

五十一年十月，復廢太子，禁錮咸安宮。五十二年，趙申喬疏請立太子，上諭曰：「建儲大事，未可輕言。允礽為太子時，服御俱用黃色，儀注上幾於朕，實開驕縱之門。宋仁宗三十年未立太子，我太祖、太宗亦未豫立。漢、唐已事，太子幼沖，尚保無事；若太子年長，左右？小結黨營私，鮮有能無過者。太子為國本，朕豈不知？立非其人，關系匪輕。允礽儀表、學問、才技俱有可觀，而行事乖謬，不仁不孝，非狂易而何？凡人幼時猶可教訓，及長而誘於黨類，便各有所為，不復能拘制矣。立皇太子事，未可輕定。」自是上意不欲更立太子，雖諭大學士、九卿等裁定太子儀仗，卒未用。終清世不復立太子。

五十四年十一月，有醫賀孟頫者，為允礽福金治疾，允礽以礬水作書相往來，復囑普奇舉為大將軍，事發，普奇等皆得罪。五十六年，大學士王掞疏請建儲，越數日，御史陳嘉猷等八人疏繼上，上疑其結黨，疏留中不下。五十七年二月，翰林院檢討硃天保請復立允礽為太子，上親召詰責，辭連其父侍郎硃都納，及都統銜齊世，副都統戴保、常賚，內閣學士金寶。硃天保、戴保誅死，硃都納及常賚、金寶交步軍統領枷示，齊世交宗人府幽禁。七月，允礽福金石氏卒。上稱其淑孝寬和，作配允礽，辛勤歷有年所，諭大學士等同翰林院撰文致祭。六十年三月，上萬壽節，掞復申前請建儲。越數日，御史陶彞等十二人疏繼上。上乃嚴旨斥掞為奸，並以諸大臣請逮掞等治罪，上令掞及彞等發軍前委署額外章京。掞年老，其子奕清代行。

六十一年，世宗即位，封允礽子弘？為理郡王。雍正元年，詔於祁縣鄭家莊修蓋房屋，駐劄兵丁，將移允礽往居之。二年十二月，允礽病薨，追封謚。六年，弘？進封親王。乾隆四年十月，高宗諭責弘？自視為東宮嫡子，居心叵測，削爵。以允礽第十子弘勩襲郡王。四十五年，薨，謚曰恪。子永曖，襲貝勒。子孫循例遞降，以輔國公世襲。允礽第三子弘晉、第六子弘曣、第七子弘晁、第十二子弘晥皆封輔國公。弘曣卒，謚恪僖。子永瑋，襲。事高宗，歷官左宗正，廣州、黑龍江、盛京將軍。卒，謚恪勤。永曖四世孫福錕，事德宗，官至體仁閣大學士。卒，謚文慎。

誠隱郡王允祉，聖祖第三子。康熙二十九年七月，偕皇太子詣古魯富爾堅嘉渾噶山行宮，上命先還。三十二年，闕里孔廟成，命偕皇四子往祭。凡行圍、謁陵，皆從。三十五年，上親征，允祉領鑲紅旗大營。三十七年三月，封誠郡王。三十八年，敏妃之喪未百日，允祉薙發，坐降貝勒，王府長史以下譴黜有差。四十三年，命勘三門底柱。四十六年三月，迎上幸其邸園，侍宴。嗣是，歲以為常，或一歲再幸。

四十七年，太子既廢，上以允祉與太子索親睦，召問太子情狀，且曰：「允祉與允礽雖暱，然未慫恿其為惡，故不罪也。」蒙古喇嘛巴漢格隆為允禔厭勝廢太子，允祉偵得之，發其事。明年，太子復立，允祉進封誠親王。五十一年，賜銀五千。

聖祖邃律歷之學，命允祉率庶吉士何國宗等輯律呂、算法諸書，諭曰：「古歷規模甚好，但其數目歲久不合。今修歷書，規模宜存古，數目宜準今。」五十三年十一月，書成，奏進。上命以律呂、歷法、算法三者合為一書，名曰律歷淵源。

五十八年，上有事於圜丘，拜畢，命允祉行禮。五十九年，封子弘晟為世子，班俸視貝子。六十年，上命弘晟偕皇四子、皇十二子祭盛京三陵。世宗即位，命允祉守護景陵。雍正二年，弘晟得罪，削世子，為閒散宗室。

六年六月，允祉索蘇克濟賕，事發，在上前詰王大臣，上責其無臣禮，議奪爵，錮私第。上曰：「朕止此一兄。朕兄弟如允祉者何限？皆欲激朕治其罪，其心誠不可喻。良亦朕不能感化所致，未可謂盡若輩之罪也。」命降郡王，而歸其罪於弘晟，交宗人府禁錮。八年二月，復進封親王。五月，怡親王之喪，允祉後至，無戚容。莊親王允祿等劾，下宗人府議，奏稱：「允祉乖張不孝，暱近陳夢雷、周昌言，祈禳鎮魘，與阿其那、塞思黑、允交相黨附。其子弘晟兇頑狂縱，助父為惡，僅予禁錮，而允祉銜恨怨懟。怡親王忠孝性成，允祉心懷嫉忌，並不懇請持服，王府齊集，遲至早散，背理蔑倫，當削爵。」與其子弘晟皆論死。上命奪爵，禁景山永安亭，聽家屬與偕，弘晟仍禁宗人府。十年閏五月，薨，視郡王例殯葬。乾隆二年，追謚。

子弘暻，封貝子。子孫遞降，以不入八分輔國公世襲。五世孫載齡，襲爵。事德宗，官至體仁閣大學士。卒，謚文恪。

恆溫親王允祺，聖祖第五子。康熙三十五年，上征噶爾丹，命允祺領正黃旗大營。四十八年十月，封恆親王。五十一年，賜銀五千。五十八年，封子弘升為世子，班祿視貝子。雍正五年，坐事，削世子。十年閏五月，允祺薨，予謚。子弘晊，襲。乾隆四十年，薨，謚曰恪。子永皓，襲郡王。五十三年，薨，謚曰敬。弘升子永澤，襲貝子。子孫循例遞降，以鎮國公世襲。弘升既削世子，乾隆十九年卒，予貝勒品級，謚恭恪。

淳度親王允祐，聖祖第七子。康熙三十五年，上征噶爾丹，命允祐領鑲黃旗大營。三十七年三月，封貝勒。四十八年十月，封淳郡王。五十一年，賜銀五千。五十七年十月，正藍旗滿洲都統延信征西陲，命允祐管正藍三旗事務。雍正元年，進封親王，詔褒其安分守己，敬順小心。復命與誠親王允祉並書景陵碑額，以兩王皆工書故。八年四月，薨，予謚。

子弘曙。聖祖命皇十四子允為撫遠大將軍，駐甘州，令弘曙從。聖祖崩，世宗召還京，封世子。雍正五年，坐事削，改封弘暻為世子。允祐薨，弘暻襲。乾隆四十二年，薨，謚曰慎。子永鋆，襲貝勒。子孫遞降，以鎮國公世襲。永鋆子綿洵，事穆宗，官涼州副都統。轉戰河南、直隸、山東、湖北，克臨清，破連鎮、馮官屯，皆有功。遷荊州將軍。卒，謚莊武。

允禩，聖祖第八子。康熙三十七年三月，封貝勒。四十七年九月，署內務府總管事。

太子允礽既廢，允禩謀代立。諸皇子允禟、允示我、允，諸大臣阿靈阿、鄂倫岱、揆敘、王鴻緒等，皆附允禩。允禔言於上，謂相士張明德言允禩後必大貴，上大怒，會內務府總管凌普以附太子得罪，籍其家，允禩頗庇之，上以責允禩。諭曰：「凌普貪婪巨富，所籍未盡，允禩每妄博虛名，凡朕所施恩澤，俱歸功於己，是又一太子矣！如有人譽允禩，必殺無赦。」翌日，召諸皇子入，諭曰：「當廢允礽時，朕即諭諸皇子有鉆營為皇太子者，即國之賊，法所不容。允禩柔奸性成，妄蓄大志，黨羽相結，謀害允礽。今其事皆敗露，即鎖系，交議政處審理。」允禟語允，入為允禩營救，上怒，出佩刀將誅允；允祺跪抱勸止，上怒少解，仍諭諸皇子、議政大臣等毋寬允禩罪。

逮相士張明德會鞫，詞連順承郡王布穆巴，公賴士、普奇，順承郡王長史阿祿。張明德坐凌遲處死，普奇奪公爵，允禩亦奪貝勒，為閒散宗室。上復諭諸皇子曰：「允禩庇其乳母夫雅齊布，雅齊布之叔廄長吳達理與御史雍泰同榷關稅，不相能，訴之允禩，允禩借事痛責雍泰。朕聞之，以雅齊布發翁牛特公主處。允禩因怨朕，與褚英孫蘇努相結，敗壞國事。允禩又受制於妻，妻為安郡王岳樂甥，嫉妒行惡，是以允禩尚未生子。此皆爾曹所知，爾曹當遵朕旨，方是為臣子之理；若不如此存心，日後朕考終，必至將朕躬置乾清宮內，束甲相爭耳。」上幸南苑，遘疾，還宮，召允禩入見，並召太子使居咸安宮。

未幾，上命諸大臣於諸皇子中舉可為太子者，阿靈阿等私示意諸大臣舉允禩。上曰：「允禩未更事，且罹罪，其母亦微賤，宜別舉。」上釋允礽，亦復允禩貝勒。四十八年正月，上召諸大臣，問倡舉允禩為太子者，諸臣不敢質言。上以大學士馬齊先言眾欲舉允禩，因譴馬齊，不復深詰。尋復立允礽為太子。五十一年十一月，復廢允礽。

六十一年十一月，上疾大漸，召允禩及諸皇子允祉、允祐、允禟、允示我、允祹、允祥同受末命。世宗即位，命允禩總理事務，進封廉親王，授理籓院尚書。雍正元年，命辦理工部事務。皇太子允礽之廢也，允禩謀繼立，世宗深憾之。允禩亦知世宗憾之深也，居常怏怏。封親王命下，其福晉烏雅氏對賀者曰：「何賀為？慮不免首領耳！」語聞，世宗憾滋甚。會副都統祁爾薩條奏：「滿洲俗遇喪，親友饋粥吊慰。後風俗漸弛，大設奢饌，過事奢靡。」上用其議申禁，因諭斥：「允禩居母妃喪，沽孝名，百日後猶扶掖匍匐而行；而允示我，允禟、允指稱饋食，大肆筵席，皇考諭責者屢矣。」二年，上諭曰：「允禩素行陰狡，皇考所深知，降旨不可悉數。自朕即位，優封親王，任以總理事務。乃不能輸其誠悃以輔朕躬，懷挾私心，至今未已。凡事欲激朕怒以治其罪，加朕以不令之名。允禩在諸弟中頗有治事材，朕甚愛惜之，非允禟、允示我等可比，是以屢加教誨，令其改過，不但成朕友于之誼，亦全前三復教誨之理？朕一身上關宗廟社稷，不得不為？皇考慈愛之衷。朕果欲治其罪，豈有於防範。允禩在皇考時，恣意妄行，匪伊朝夕，朕可不念祖宗肇造鴻圖，以永貽子孫之安乎？」

三年二月，三年服滿。以允禩任總理事務，挾私懷詐，有罪無功，不予議敘。尋因工部制祈榖壇祖宗神牌草率，阿爾泰駐兵軍器粗窳，屢下詔詰責允禩；允禩議減內務府披甲，上令覆奏，又請一佐領增甲九十餘副。上以允禩前後異議，諭謂：「陰邪叵測，莫此為甚！」因命一佐領留甲五十副不即裁，待缺出不補。隸內務府披甲諸人集允禩邸囂閧，翌日，又集副都統李延禧家，且縱掠。上命捕治，諸人自列允禩使閧延禧家，允禩不置辯。上命允禩鞫定為首者立斬，允禩以五人姓名上，上察其一乃自首，其一堅稱病未往，責允禩所讞不實。宗人府議奪允禩爵，上命寬之。允禩杖殺護軍九十六，命太監閻倫隱其事，厚賜之。宗人府復議奪允禩爵，上復寬之。

四年正月，上御西暖閣，召諸王大臣暴允禩罪狀，略曰：「當時允禩希冀非望，欲沽忠孝之名，而事事傷聖祖之心。二阿哥坐廢，聖祖命朕與允禩在京辦事，凡有啟奏，皆蒙御批，由允禩藏貯。嗣問允禩，則曰：『前值皇考怒，恐不測，故焚毀筆札，御批亦納其中。』此允禩親向朕言者。聖祖升遐，朕念允禩夙有才幹，冀其痛改其非，為國家出力，令其總理事務，加封親王，推心置腹。三年以來，宗人府及諸大臣劾議，什伯累積，朕百端容忍，乃允禩詭譎陰邪，狂妄悖亂，包藏禍心，日益加甚。朕令宗人府訊問何得將皇考御批焚毀，允禩改言：『抱病昏昧，誤行燒毀。』及朕面質之，公然設誓，詛及一家。允禩自絕於天，自絕於祖宗，自絕於朕，斷不可留於宗姓之內，為我朝之玷！謹述皇考諭，遵先朝削籍離宗之典，革去允禩黃帶子，以儆兇邪，為萬世子孫鑒戒。」並命逐其福晉還外家。

二月，授允禩為民王，不留所屬佐領人員，凡朝會，視民公、侯、伯例，稱親王允禩。諸王大臣請誅允禩，上不許。尋命削王爵，交宗人府圈禁高墻。宗人府請更名編入佐領：允禩改名阿其那，子弘旺改菩薩保。六月，諸王大臣復臚允禩罪狀四十事，請與允禟、允並正典刑，上暴其罪於中外。九月，允禩患嘔噦，命給與調養，未幾卒於幽所。諸王大臣仍請戮尸，不許。

乾隆四十三年正月，高宗諭曰：「聖祖第八子允禩，第九子允禟結黨妄行，罪皆自取。皇考僅令削籍更名，以示愧辱。就兩人心術而論，覬覦窺竊，誠所不免，及皇考紹登大寶。皇考晚年屢向朕諭及，愀然不樂，意頗悔？，怨尤誹謗，亦情事所有，特未有顯然悖逆之之，若將有待。朕今臨御四十三年矣，此事重大，朕若不言，後世子孫無敢言者。允禩、允禟仍復原名，收入玉牒，子孫一並？入。此實仰體皇考仁心，申未竟之緒，想在天之靈亦當愉慰也。」

允禟，聖祖第九子。康熙四十七年，上責允禩，允禟語允，入為保奏，上怒。是時，上每巡幸，輒隨。四十八年三月，封貝子。十月，命往翁牛特送和碩慍恪公主之喪。五十一年，賜銀四千。

雍正元年，世宗召允回京，以諸王大臣議，命允禟出駐西寧。允禟屢請緩行，上譴責所屬太監，允禟行至軍。二年四月，宗人府劾允禟擅遣人至河州買草、勘牧地，違法肆行，請奪爵，上命寬之。三年，上聞允禟縱容家下人在西寧生事，遣都統楚宗往約束，楚宗至，允禟不出迎，傳旨詰責，曰：「上責我皆是，我復何言？我行將出家離世！」楚宗以聞，上以允禟傲慢無人臣禮，手詔深責之，並牽連及允禩、允、允示我私結黨援諸事。七月，山烏雅圖等經平定毆諸生，請按律治罪，陜西人稱允禟九王，為上？西巡撫伊都立奏劾允禟護所聞，手詔斥為無恥，遂奪允禟爵，撤所屬佐領，即西寧幽禁，並錄允禟左右用事者毛太、佟保等，撤還京師，授以官。

四年正月，九門捕役得毛太、佟保等寄允禟私書，以聞，上見書跡類西洋字，遣持問允禟子弘暘，弘暘言允禟所造字也。諭曰：「從來造作隱語，防人察覺，惟敵國為然。允禟在西寧，未嘗禁其書札往來，何至別造字體，暗藏密遞，不可令人以共見耶？允禟與弘暘書用硃筆，弘暘復書稱其父言為『旨』，皆僭妄非禮。允禟寄允示我書言『事機已失』，其言尤駭人。」命嚴鞫毛太、佟保等。諸王大臣請治允禟罪，命革去黃帶子，削宗籍，逮還京，令胡什禮監以行。五月，令允禟改名，又以所擬字樣奸巧，下諸王大臣議，改為塞？楚宗及侍思黑。

六月，諸王大臣復劾允禟罪狀二十八事，請誅之。胡什禮監允禟至保定，命直隸總督李紱暫禁，觀其行止。紱語胡什禮「當便宜行事」，胡什禮以聞，上命馳諭止之，紱奏無此語。八月，紱奏允禟以腹疾卒於幽所。上聞胡什禮與楚宗中途械系允禟，旋釋去，胡什禮又，乃起流言也。乾？妄述紱語，命並逮治。其後紱得罪，上猶責紱不以允禟死狀明白於隆間，復原名，還宗籍。子弘晸，封不入八分輔國公，坐事奪爵。

輔國公允示我，聖祖第十子。康熙四十八年十月，封敦郡王。五十七年，命辦理正黃旗滿洲、蒙古、漢軍三旗事。允示我與允禟、允皆黨附允禩，為世宗所惡。雍正元年，澤卜尊丹巴胡土克圖詣京師，謁聖祖梓宮，俄病卒，上遣送靈龕還喀爾喀，命允示我齎印冊賜奠。允示我託疾不行，旋稱有旨召還，居張家口。復私行禳禱，疏文內連書「雍正新君」，為上所知，斥為不敬。兵部劾奏，命允禩議其罪。四月，奪爵，逮京師拘禁。乾隆二年，高宗命釋之，封輔國公。六年，卒，詔用貝子品級祭葬。

履懿親王允祹，聖祖第十二子。康熙四十八年十月，封貝子。自是有巡幸，輒從。五十六年，孝惠章皇后崩，署內務府總管事務，大事將畢，乃罷。五十七年，辦理正白旗滿洲、蒙古、漢軍三旗事。六十年，上以御極六十年，遣允祹祭盛京三陵。六十一年，授鑲黃旗滿洲都統。世宗即位，進封履郡王。雍正二年，宗人府劾允祹治事不能敬謹，請奪爵，命在固山貝子上行走。二月，因聖祖配享儀注及封妃金冊遺漏舛錯，降鎮國公。八年五月，復封郡王。高宗即位，進封履親王。乾隆二十八年七月，薨，予謚。

子弘昆，先卒，用世子例殯葬，餘子皆未封。高宗命以皇四子永為允祹後，襲郡王。四十二年，薨，謚曰端。嘉慶四年，追封親王。子綿惠，襲貝勒。嘉慶元年，薨，追封郡王。以成郡王綿懃子奕綸為後，襲貝子，進貝勒。子孫循例遞降，以鎮國公世襲。

乾隆四十二年，高宗南巡，還蹕次涿州，有僧攜童子迎駕，自言永庶子，為側室福晉王氏所棄，僧育以長。上問永嫡福晉伊爾根覺羅氏，言永子以痘殤。乃令入都，命軍機大臣詰之。童子端坐名諸大臣，諸大臣不敢決。軍機章京保成直前批其頰，叱之，童子乃自承劉氏子，僧教為妄語。斬僧，戍童子伊犁，仍自稱皇孫，所為多不法。上命改戍黑龍江，道庫倫，庫倫辦事大臣松筠責其不法，縛出，絞殺之，高宗嘉其明決。

怡賢親王允祥，聖祖第十三子。康熙三十七年，從上謁陵。自是有巡幸，輒從。六十一年，世宗即位，封為怡親王。尋命總理戶部三庫。雍正元年，命總理戶部。十一月，諭：「怡親王於皇考時敬謹廉潔，家計空乏，舉國皆知。朕御極以來，一心翊戴，克盡臣弟之道。從前兄弟分封，各得錢糧二十三萬兩，朕援此例賜之，奏辭不已，宣諭再四，僅受十三萬；復援裕親王例，令支官物六年，王又固辭。今不允所請，既不可；允其請，而實心為國之懿親，轉不得與諸弟兄比，朕心不安。」下諸王大臣議。既，仍允王請，命王所兼管佐領俱為王一等一員、二等四員、三等十二員，豹尾槍二、長桿刀二，每佐領增親軍二名？屬，加護。二年，允祥請除加色、加平諸弊，並增設三庫主事、庫大使，從之。

三年二月，三年服滿。以王總理事務謹慎忠誠，從優議敘，復加封郡王，任王於諸子？中指封。八月，加俸銀萬。京畿被水，命往勘。十二月，令總理京畿水利。疏言：「直隸河與汶河合流東下。滄、景以下，春？河、澱河、子牙河、永定河皆匯於天津大直沽入海，河？多淺阻，伏秋暴漲，不免潰溢。請將滄州磚河、青縣興濟河故道疏濬，築減水壩，以洩之漲；並於白塘口入海處開直河，使磚河、興濟河同歸白塘出海；又濬東、西二澱，多開引河，使脈絡相通，溝澮四達；仍疏趙北、苑家二口以防沖決。子牙河為滹沱及漳水下流，其下有清河、夾河、月河同趨於澱，宜開決分注，緩其奔放之勢。永定河故道已湮，應自柳義水所歸，應逐年疏濬，使濁水不能為患。？口引之稍北，繞王慶坨東北入澱，至三角澱，為又請於京東灤、薊、天津，京南文、霸、任丘、新、雄諸州縣設營田專官，募農耕種。」四年二月，疏言直隸興修水利，請分諸河為四局，下吏、工諸部議，議以南運河與臧家橋以下之子牙河、苑家口以東之澱河為一局，令天津道領之；苑家口以西各澱池及畿南諸河為一局，以大名道改清河道領之；永定河為一局，以永定分司改道領之；北運河為一局，撤分司以通永道領之：分隸專官管轄。尋又命分設京東、京西水利營田使各一。三月，疏陳京東水利諸事。五月，疏陳畿輔西南水利諸事。皆下部議行。

七月，賜御書「忠敬誠直勤慎廉明」榜，諭曰：「怡親王事朕，克殫忠誠，職掌有九，而公爾忘私，視國如家，朕深知王德，覺此八字無一毫過量之詞。在朝諸臣，於『忠勤慎明』尚多有之，若『敬誠直廉』，則未能輕許。期咸砥礪，以副朕望。」七年六月，命辦理西北兩路軍機。十月，命增儀仗一倍。十一月，王有疾。八年五月，疾篤，上親臨視，及至，王已薨，上悲慟，輟朝三日。翌日，上親臨奠，諭：「怡親王薨逝，中心悲慟，飲食無味，寢臥不安。王事朕八年如一日，自古無此公忠體國之賢王，朕待王亦宜在常例之外。今朕素服一月，諸臣常服，宴會俱不必行。」越日，復諭舉怡親王功德，命復其名上一字為「胤」，配享太廟，謚曰賢，並以「忠敬誠直勤慎廉明」八字加於謚上。白家甿等十三村民請建祠，允之。撥官地三十餘頃為祭田，免租賦。命更定園寢之制，視常例有加。又命未殯，月賜祭；小祥及殯，視大祭禮賜祭；三年後，歲賜祭。皆特恩，不為例。乾隆中，祀盛京賢王祠。命王爵世襲。

子弘曉，襲。乾隆四十三年，薨，謚曰僖。子永瑯，襲。嘉慶四年，薨，謚曰恭。孫奕勛，襲。二十三年，薨，謚曰恪。子載坊，襲。明年，薨。弟載垣，襲。事宣宗，命在御大臣。咸豐八年，賜紫禁城內肩？前大臣行走，受顧命。文宗即位，歷左宗正、宗令、領侍輿。

載垣與鄭王端華及端華弟肅順皆為上所倚，相結，權勢日張。九年，命赴天津察視海防。十年正月，萬壽節，賜杏黃色端罩。七月，英吉利、法蘭西兩國兵至天津，命與兵部尚書穆廕以欽差大臣赴通州與英人議和。時大學士桂良已於天津定議，上許英使額爾金至通州簽約，英使額爾金請入京師親遞國書，不許。兵復進，上以和議未成，罷載垣欽差大臣。未幾，扈上幸熱河。及和議定，？臣請還京師，上猶豫未決。十一年七月，文宗崩，穆宗即位，載垣等受遺詔輔政，與端華、景壽、肅順及軍機大臣穆廕、匡源、杜翰、焦祐瀛稱「贊襄政務王大臣」，擅政。九月，上奉文宗喪還京師，詔罪狀載垣等，奪爵職，下王大臣按治，議殊死，賜自盡。事詳肅順傳。爵降為不入八分輔國公，並命不得以其子孫及親兄弟子承襲。同治元年，以莊親王允祿四世孫載泰襲輔國公，收府第敕書。三年七月，師克江寧，推恩還王爵。九月，以寧郡王弘？四世孫鎮國公載敦襲怡親王，還敕書。光緒十六年，薨，謚，奪爵，以先薨免罪。弟之？曰端。子溥靜，嗣。二十六年八月，薨。九月，坐縱芘拳匪啟子毓麒，襲。

寧良郡王弘？，允祥第四子。世宗褒允祥功，加封郡王，任王於諸子中指封，允祥固辭不敢承。及允祥薨，世宗乃封弘？寧郡王，世襲。乾隆二十九年八月，薨，謚曰良。子永福，仍循例襲貝勒。四十七年九月，薨，謚恭恪。子綿譽，仍襲貝勒。子孫遞降，以鎮國公世襲。載敦紹封怡親王，即以載泰襲鎮國公。

允祥諸子：弘昌，初封貝子，進貝勒，坐事奪爵；弘暾，未封早世，聘於富察氏，未婚守志，世宗愍之，命視貝勒例殯葬；弘昑，亦用其例。

恂勤郡王允，聖祖第十四子。康熙四十八年，封貝子。五十年，從上幸塞外。自是輒從。五十一年，賜銀四千兩。五十七年，命為撫遠大將軍，討策妄阿喇布坦。十二月，師行，上御太和殿授印，命用正黃旗纛。五十八年四月，劾吏部侍郎色爾圖督兵餉失職，都統胡錫圖索詐騷擾，治其罪。都統延信疏稱：「準噶爾與青海聯姻婭，大將軍領兵出口，必有諜告準酋者，不若暫緩前進。」上命駐西寧。五十九年正月，允移軍穆魯斯烏蘇，遣平逆將軍延信率師入西藏，令宗查布防西寧，訥爾素防古木。時別立新胡必爾汗，遣兵送之入藏。十月，延信擊敗準噶爾將策零敦多卜等於卜克河諸地。六十年五月，允率師駐甘州，進萬？次吐魯番。旋請於明年進兵。閏六月，和爾博斯厄穆齊寨桑以厄魯特兵五百圍回民，回餘人乞援。允以糧運艱阻，兵難久駐，若徙入內地，亦苦糧少地狹，哈密扎薩克額敏皆不能容，布隆吉爾、達里圖諸地又阻瀚海，請諭靖逆將軍富寧安相機援撫，從之。十月，召來京，面授方略。六十一年三月，還軍。

世宗即位，諭總理王大臣曰：「西路軍務，大將軍職任重大，但於皇考大事若不來京，恐於心不安，速行文大將軍王馳驛來京。」允至，命留景陵待大祭。雍正元年五月，諭曰：「允無知狂悖，氣傲心高，朕望其改悔，以便加恩。今又恐其不能改，不及恩施，特進為郡王，慰我皇妣皇太后之心。」三年三月，宗人府劾允前為大將軍，苦累兵丁，侵擾地方，糜費軍帑，請降授鎮國公，上命仍降貝子。四年，諸王大臣劾，請正國法。諭：「允止於糊塗狂妄，其奸詐陰險與允禩、允禟相去甚遠。朕於諸人行事，知之甚悉，非獨於允有所偏徇。今允居馬蘭峪，欲其瞻仰景陵，痛滌前非。允不能悔悟，奸民蔡懷璽又造為聽，宜加禁錮，即與其子白起並錮於壽皇殿左右，寬以歲月，待其改悔。？大逆之言，搖惑」高宗即位，命釋之。乾隆二年，封輔國公。十二年六月，進貝勒。十三年正月，進封恂郡王。二十年六月，薨，予謚。

第一子弘春，雍正元年，封貝子。二年，坐允禩黨，革爵。四年，封鎮國公。六年，進貝子。九年，進貝勒。十一年，封泰郡王。十二年八月，諭責弘春輕佻，復降貝子。高宗即位，奪爵。別封允第二子弘明為貝勒。乾隆三十二年，卒，謚恭勤。子孫循例遞降，以不入八分鎮國公世襲。弘春曾孫奕山，自有傳。

愉恪郡王允潖，聖祖第十五子。康熙三十九年，從幸塞外。自是輒從。雍正四年，封貝勒。命守景陵。八年，封愉郡王。九年二月，薨，予謚。子弘慶，襲。乾隆三十四年，薨，謚曰恭。子永珔，襲貝勒。子孫循例遞降，以輔國公世襲。

果毅親王允禮，聖祖第十七子。康熙四十四年，從幸塞外。自是輒從。雍正元年，封亦如？果郡王，管理籓院事。三年，諭曰：「果郡王實心為國，操守清廉，宜給親王俸，護之，班在順承郡王上。」六年，進親王。七年，命管工部事。八年，命總理戶部三庫。十一年，授宗令，管戶部。十二年，命赴泰寧，送達賴喇嘛還西藏，循途巡閱諸省駐防及綠營兵。十三年，還京師，命辦理苗疆事務。世宗疾大漸，受遺詔輔政。

高宗即位，命總理事務，解宗令，管刑部。尋賜親王雙俸，免宴見叩拜。密疏請蠲江南諸省民欠漕項、蘆課、學租、雜稅，允之。諭曰：「果親王秉性忠直，皇考所信任。外間頗疑其嚴厲，令觀密奏，足見其存心寬厚，特以宣示九卿。」允禮體弱，上命在邸治事，越數日一入直。乾隆元年，坐事，罷雙俸。三年正月，病篤，遣和親王弘晝往視。二月，薨，上震悼，即日親臨其喪。予謚。無子，莊親王允祿等請以世宗第六子弘適為之後。

弘適善詩詞，雅好藏書，與怡府明善堂埒。御下嚴，晨起披衣巡視，遇不法者立杖之，故無敢為非者。節儉善居積，嘗以開煤？奪民產。從上南巡，囑兩淮鹽政高恆鬻人葠牟利，又令織造關差致繡段、玩器，予賤值。二十八年，圓明園九州清宴災，弘適後至，與諸皇子談笑露齒，上不懌。又嘗以門下私人囑阿里袞。上發其罪，並責其奉母妃儉薄，降貝勒，罷一切差使。自是家居閉門，意抑鬱不自聊。三十年三月，病篤，上往撫視。弘適於臥榻間叩首引咎，上執其手，痛曰：「以汝年少，故稍加拂拭，何愧恧若此？」因復封郡王。旋薨，予謚。

子永，襲。五十四年，薨，謚曰簡。子綿從，襲貝勒。孫奕湘，襲鎮國公。歷官副都統，廣州、盛京將軍，兵部尚書。加貝子銜。卒，謚恪慎。子孫遞降，以輔國公世襲。

簡靖貝勒允禕，聖祖第二十子。康熙五十五年，始從幸塞外，自是輒從。雍正四年，封貝子。八年二月，進貝勒。十二年八月，命祭陵。稱病不行，降輔國公。十三年九月，高宗即位，復封貝勒，守護泰陵。乾隆二十年，卒，予謚。子弘閏，襲貝子。子孫循例遞降，以不入八分鎮國公世襲。

慎靖郡王允禧，聖祖第二十一子。康熙五十九年，始從幸塞外。雍正八年二月，封貝子。五月，諭以允禧立志向上，進貝勒。十三年十一月，高宗即位，進慎郡王。允禧詩清秀，尤工畫，遠希董源，近接文徵明，自署紫瓊道人。乾隆二十三年五月，薨，予謚。

二十四年十二月，以皇六子永瑢為之後，封貝勒。三十七年，進封質郡王。五十四年，再進親王。永瑢亦工畫，濟美紫瓊，兼通天算。五十五年，薨，謚曰莊。子綿慶，襲郡王。綿慶幼聰穎，年十三，侍高宗避暑山莊校射，中三矢，賜黃馬褂、三眼孔雀翎。通音律。體孱弱。嘉慶九年，薨，年僅二十六。仁宗深惜之，賜銀五千，謚曰恪。子奕綺，襲貝勒。道光五年，坐事，罰俸。十九年，奪爵。二十二年，卒，復其封。子孫循例遞降，以鎮國公世襲。

恭勤貝勒允祜，聖祖第二十二子。康熙五十九年，始從幸塞外。雍正八年二月，封貝子。十二年二月，進貝勒。乾隆八年，卒，予謚。子弘曨，襲貝子。卒。子永芝，襲鎮國公。坐事，奪爵，爵除。

郡王品級誠貝勒允祁，聖祖第二十三子。雍正八年二月，封鎮國公。十三年十月，高宗即位，進貝勒。屢坐事，降鎮國公。四十五年，復封貝子。四十七年，進貝勒。四十九年，加郡王銜。五十年，卒，予謚。子弘謙，襲貝子，嘉慶十四年，加貝勒品級。卒，子永康，襲鎮國公。卒，子綿英，襲不入八分鎮國公。卒，無子，爵除。

諴恪親王允祕，聖祖第二十四子。雍正十一年正月，諭曰：「朕幼弟允示必，秉心忠厚，賦性和平，素為皇考所鍾愛。數年以來，在宮中讀書，學識亦漸增長，朕心嘉悅，封為諴親王。」乾隆三十八年，薨，予謚。第一子弘暢，襲郡王。六十年，薨，謚曰密。子永珠，襲貝勒。道光中，坐事，奪爵。弘？，允祕第二子，字仲升。乾隆二十八年，封二等鎮國將軍。三十九年，進封貝子。屢坐事，奪爵。嘉慶間，授奉恩將軍。卒。弘？工畫，師董邦達，自署瑤華道人，名與紫瓊並。永珠既奪爵，以弘？孫綿勛襲貝子。子孫遞降，以鎮國公世襲。

世宗十子：孝敬憲皇后生端親王弘暉，孝聖憲皇后生高宗，純懿皇貴妃耿佳氏生和恭親王弘晝，敦肅皇貴妃年佳氏生福宜、懷親王福惠、福沛，謙妃劉氏生果恭郡王弘適，齊妃李氏生弘昀、弘時、弘昐。弘適出為果毅親王允禮後。弘昀、弘昐、福宜、福沛皆殤，無封。弘時雍正五年以放縱不謹，削宗籍，無封。

端親王弘暉，世宗第一子。八歲殤。高宗即位，追封親王，謚曰端。

和恭親王弘晝，世宗第五子。雍正十一年，封和親王。十三年，設辦理苗疆事務處，命高宗與弘晝領其事。乾隆間，預議政。弘晝少驕抗，上每優容之。嘗監試八旗子弟於正大光明殿，日晡，弘晝請上退食，上未許。弘晝遽曰：「上疑吾買囑士子耶？」明日，弘晝入謝，上曰：「使昨答一語，汝齏粉矣！」待之如初。性復奢侈，世宗雍邸舊貲，上悉以賜之，故富於他王。好言喪禮，言：「人無百年不死者，奚諱為？」嘗手訂喪儀，坐庭際，使家人祭奠哀泣，岸然飲啖以為樂。作明器象鼎彞盤盂，置幾榻側。三十年，薨，予謚。子永璧，襲。三十七年，薨，謚曰勤。子綿倫，襲郡王。三十九年，薨，謚曰謹。弟綿循，襲。嘉慶二十二年，薨，謚曰恪。子奕亨，襲貝勒。卒，子載容，襲貝子。同治中，加貝勒銜。卒，謚敏恪。子溥廉，襲鎮國公。

懷親王福惠，世宗第七子。八歲殤。高宗即位，追封親王，謚曰懷。


\end{pinyinscope}