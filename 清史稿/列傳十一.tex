\article{列傳十一}

\begin{pinyinscope}
張煌言張名振王翊等鄭成功子錦錦子克塽

李定國

張煌言，字玄箸，浙江鄞縣人。明崇禎十五年舉人。時以兵事急，令兼試射，煌言三發皆中。慷慨好論兵事。順治二年，師定江寧，煌言與里人錢肅樂、沈宸荃、馮元颺等合謀奉魯王以海。煌言迎於天臺，授行人。至紹興，稱「監國」，授翰林院修撰。入典制誥，出領軍旅。三年，師潰。歸與父母妻子決，從王次石浦，與黃斌卿軍相犄角，加右僉都御史。

魯王諸將，張名振最強。四年，江南提督吳勝兆請降，煌言勸名振援勝兆，遂監其軍以行。至崇明，颶作，舟覆，煌言被執。七日，有導之出者，走間道復還入海。經黃巖，追者圍而射之，以數騎突出，自是益習騎射。集義旅屯上虞、平岡。諸山寨多出劫掠，獨煌言與？王翊履畝勸輸，戢所部毋擾民。六年，覲王於健跳。七年，名振奉王居舟山，召煌言入。乃以平岡兵授劉翼明、陳天樞，率親軍赴之，加兵部侍郎。八年，聞父訃，浙江提督田雄書招降，卻之。師攻滃洲，名振奉王侵吳淞，冀相牽制。俄，師破舟山，乃奉王入金門，依鄭成功。成功用唐王隆武號，事魯王但月上豚、米，修寓公之敬。煌言嘗謂成功曰：「招討始終為唐，真純臣也！」成功亦曰：「侍郎始終為魯，與吾豈異趨哉？」故與成功所事不同，而其交能固，王亦賴以安居。九年，監名振軍，經舟山至崇明，進次金山。十年，復至崇明，師與戰，敗績。十一年，又自吳淞入江，逼鎮江，登金山，望祭明太祖陵。烽火達江寧，俄，退次崇明。再入江，略瓜洲、儀真，薄燕子磯，尋還屯臨門，皆與名振俱。十二年，成功遣其將陳六禦與名振取舟山，臺州守將馬信約降，煌言以沙船五百迎之。名振中毒卒，遺言以所部屬煌言。

十三年，師再破舟山，煌言移軍秦川，王去「監國」號，通表桂王。十四年，桂王使至，授煌言兵部侍郎、翰林院學士。兩江總督郎廷佐書招煌言，煌言以書報，略曰：「來書揣摩利鈍，指畫興衰，庸夫聽之，或為變色，貞士則不然。所爭者天經地義，所圖者國恤家仇，所期待者豪傑事功。聖賢學問，故每氈雪自甘，膽薪深厲，而卒以成事。僕於將略原非所長，祗以讀書知大義。左袒一呼，甲盾山立，濟則賴君靈，不濟則全臣節。憑陵風濤，縱橫鋒鏑，今逾一紀矣，豈復以浮詞曲說動其心哉？來書溫慎，故報數行。若斬使焚書，適足見吾意之不廣，亦所不為也。」

十五年，與成功會師將入江，次羊山，遇颶，引還。十六年，成功復大舉，煌言與俱，次崇明。煌言曰：「崇明，江、海門戶。宜先定營於此，庶進退有所據。」成功不從。師防江，金、焦兩山間橫鐵索，隔江置大砲，煌言以十七舟翦江而渡。成功破瓜洲，欲取鎮江，慮江寧援至，煌言曰：「舟師先搗觀音門，南京自不暇出援。」成功以屬煌言，煌言所將人不及萬，舟不滿百，即率以西。降儀真，進次六合，聞成功拔鎮江，煌言致書，言當先撫定夾江郡縣，以陸師趨南京，成功復不從。煌言進薄觀音門，遣別將以輕舟數十直上攻蕪湖，分兵掠江浦。成功水師至，會蕪湖已降，趣煌言往撫，部勒諸軍，分道略地，移檄諸郡縣。於是太平、寧國、池州、徽州、廣德及諸屬縣皆請降，得府四、州三、縣二十四。煌言所過，秋毫無犯，經郡縣，入謁孔子廟，坐明倫堂，進長吏，考察黜陟，略如巡按行部故事，遠近響應。

方如徽州受降，聞成功敗，還蕪湖收兵，冀聯合瓜洲、鎮江軍為守計，既，聞成功並棄瓜洲、鎮江入海，煌言兵遂潰。南江總督郎廷佐發舟師斷煌言東下道，書招煌言。煌言拒不應，率餘兵道繁昌，謀入鄱陽湖。次銅陵，師自湖廣至，煌言與戰而敗，撫殘兵僅數百，退次無為，焚舟登陸。自銅城道霍山、英山，度東溪嶺，追騎至，從者盡散。煌言突圍出，變服夜行，至高滸埠，有父老識之，匿於家數日，導使出間道，渡江走建德、祁門亂山間，痁作，力疾行，至休寧，得舟下嚴州。復山行，經東陽、義烏至天臺達海，收集舊部，成功分兵益之，屯長亭鄉，築塘捍潮，闢田以贍軍。使桂王告敗，桂王敕慰問，加兵部尚書。十七年，移軍臨門。十八年，廷議徙海上居民絕接濟，煌言無所得餉，開屯南田自給。

成功攻臺灣，煌言移書阻之，不聽。師下雲南，取桂王。煌言遣其客羅綸入臺灣，趣成功出兵，成功以臺灣方定，不能行；遣使入鄖陽山中，說十三家兵，使之擾湖廣，以緩雲南之師。十三家者，郝永忠、劉體純輩，故李自成部將，竄據茅麓山，衰疲不敢出。康熙元年，煌言復移軍沙堤。成功自攻江寧敗還，取臺灣謀建國。魯王在金門，禮數日薄，煌言歲時供億，又慮成功疑，十年不敢入謁。及聞桂王敗亡，上啟魯王，將奉以號召。俄成功卒，煌言還軍臨門，又有議奉魯王監國者，煌言使勸錦，以李亞子錦囊三矢相勖。

籠島，煌言不可？浙江總督趙廷臣復招煌言，煌言書謝之。煌言孤軍勢日促，或議入。二年，魯王殂，煌言慟曰：「孤臣棲棲海上，與部曲相依不去者，以吾主尚存也。今更何望？」三年，遂散遣其軍，居懸澳。懸澳在海中，荒瘠無人？，南汊港通舟，北倚山，人不能上，煌言結茅而處，從者綸及部曲數人，一侍者、一舟子而已。廷臣與提督張傑謀致煌言，得煌言故部曲，使為僧普陀，伺煌言，知蹤跡，夜半，引兵攀嶺入，執煌言及綸，與部曲葉金、王發，侍者湯冠玉。煌言至杭州，廷臣賓禮之。九月乙未，死於弼教坊，舉目望吳山，嘆曰：「好山色！」賦絕命詞，坐而受刃，綸等並死。煌言妻董、子萬祺先被執，羈管杭州，先煌言死。

綸字子木，丹徒諸生。方成功敗還，綸入謁，勸以回帆復取南都，成功不能用，乃從煌言。又有山陰葉振名，字介韜，嘗謁煌言論兵事，煌言薦授翰林院修撰、兵科給事中。既，復上策，欲擒斬成功，奪其兵，圖興復。煌言死，登越王嶺遙祭，為文六千五百餘言。與綸稱「張司馬二客」。

乾隆四十一年，高宗命錄勝朝殉節諸臣，得專謚者二十六；通謚忠烈百十三，煌言與焉；忠節百八；烈愍五百七十六；節愍八百四十三。祀忠義祠：職官四百九十五，士民千七百二十八。諸與煌言並起者，錢肅樂、沈宸荃、馮元颺，明史並有傅。

張名振，字侯服，應天江寧人。崇禎末，為石浦游擊。魯王次長垣，率舟師赴之，封定西侯。以所部屯舟山，移南田，迎王居健跳所，與阮進、王朝先共擊黃斌卿。斌卿，莆田人，崇禎末為舟山參將，唐王時封伯。名振奉魯王如舟山，不納。既，以王命進侯。斌卿法嚴急，配民為兵，籍大戶田為官田，先後戕荊本澈、賀君堯。王次健跳，令進告糴，又不應。至是，名振破舟山，沈斌卿於海，迎王居焉。使日本乞師，不應。成功襲破鄭彩，名振因聲彩殺熊汝霖、鄭遵謙罪，擊破其餘兵。俄，又襲殺朝先。師攻舟山，名振與煌言奉王南依成功。成功居王金門，名振屯？頭。成功初見名振不為禮，名振袒背示之，？「赤心報國」四字，深入膚，乃與二萬人，共謀復南京，攻崇明，破鎮江，題詩金山而還。復與成功偕出，師次羊山，颶作，舟多損，惟名振部獨完。再攻崇明，復入鎮江，觀兵儀真，侵吳淞，戰屢勝。順治十二年十二月，卒於軍。或云成功酖之。

王翊，字完勛，浙江餘姚人。順治四年，起兵下管，奉魯王破上虞。是時蕭山、會稽、臺州、奉化民兵並起結山寨，無所得餉，則不免剽掠。翊與煌言皆履畝科稅贍兵。陳天樞者，會稽山寨將也，薦劉翼明佐翊，武勇善戰。東徇奉化，師與遇，引卻。魯王授翊官，累進至兵部尚書。復陷新昌，越餘姚，拔滸山。固山額真金礪、浙江提督田雄合兵攻大嵐山。八年七月，翊走還山，團練執以獻，死定海。天樞與翼明攻陷新昌，視火藥驟焚，急投水，月餘死。翼明善大刀，治兵戒毋犯民，翊敗，死於家。

肅樂、宸荃謚忠節，翊謚烈愍，斌卿謚節愍。名振不與，而其弟名揚死舟山，謚烈愍。

鄭成功，初名森，字大木，福建南安人。父芝龍，明季入海，從顏思齊為盜，思齊死。崇禎初，因巡撫熊文燦請降，授游擊將軍。以捕海盜劉香、李魁奇，攻紅毛功？，代領其，累擢總兵。

芝龍有弟三：芝虎、鴻逵、芝豹。芝虎與劉香搏戰死。鴻逵初以武舉從軍，用芝龍功舉甲科進三秩，授都指揮使。累？掌印千戶。崇禎十四年，成武進士。明制，勛？，授錦衣遷亦至總兵。福王立南京，皆封伯，命鴻逵守瓜洲。順治二年，師下江南，鴻逵兵敗，奉唐王聿鍵入福建，與芝龍共擁立之，皆進侯，封芝豹伯。未幾，又進芝龍平國公、鴻逵定國公。

芝龍嘗娶日本婦，是生森，入南安學為諸生。芝龍引謁唐王，唐王寵異之，賜姓硃，為更名。尋封忠孝伯。唐王倚芝龍兄弟擁重兵。芝龍族人彩亦封伯，築壇拜彩、鴻逵為將，分道出師，遷延不即行。招撫大學士洪承疇與芝龍同縣，通書問，？鄉里，芝龍挾二心。三年，貝勒博洛師自浙江下福建，芝龍撤仙霞關守兵不為備，唐王坐是敗。博洛師次泉州，書招芝龍，芝龍率所部降，成功諫不聽。芝龍欲以成功見博洛，鴻逵陰縱之入海。四年，博洛師還，以芝龍歸京師，隸漢軍正黃旗，授三等精奇尼哈番。

成功謀舉兵，兵寡，如南澳募兵，得數千人。會將吏盟，仍用唐王隆武號，自稱「招討大將軍」。以洪政、陳輝、楊才、張正、餘寬、郭新分將所部兵，移軍鼓浪嶼。成功年少，有文武略，拔出諸父兄中，近遠皆屬目，而彩奉魯王以海自中左所改次長垣，進建國公，屯？門。彩弟聯，魯王封為侯，據浯嶼，相與為犄角。成功與彩合兵攻海澄，師赴援，洪政戰死。成功又與鴻逵合兵圍泉州，師赴援，圍解。鴻逵入揭陽，成功頒明年隆武四年大統歷。五年，成功陷同安，進犯泉州。總督陳錦師至，克同安，成功引兵退。六年，成功遣其將施瑯等陷漳浦，下雲霄鎮，進次詔安。明桂王稱帝，號肇慶，至是已三年。成功遣所署光祿卿陳士京朝桂王，始改用永歷號，桂王使封成功延平公。魯王次舟山，彩與魯王貳，殺魯王大學士熊汝霖及其將鄭遵謙。七年，成功攻潮州，總兵王邦俊御戰，成功敗走。攻碣石寨，不克，施瑯出降。成功襲？門，擊殺聯，奪其軍，彩出駐沙埕。魯王將張名振討殺汝霖、遵謙罪，擊彩，彩引餘兵走南海，居數年，成功招之還，居？門。卒。

八年，桂王詔成功援廣州，引師南次平海，使其族叔芝筦守？門。福建巡撫張學聖遣泉州總兵馬得功乘虛入焉，盡攫其家貲以去。成功還，斬芝筦，引兵入漳州。提督楊名高赴援，戰於小盈嶺，名高敗績，進陷漳浦。總督陳錦克舟山，名振進奉魯王南奔，成功使迎居金門。九年，陷海澄，錦赴援，戰於江東橋，錦敗績。左次泉州，成功復取詔安、南靖、平和，遂圍漳州。錦師次鳳凰山，為其奴所殺，以其首奔成功。漳州圍八閱月，固山額真金礪等自浙江來援，與名高兵合，自長泰間道至漳州，擊破成功。成功入海澄城守，金礪等師薄城，成功將王秀奇、郝文興督兵力禦，不能克。

上命芝龍書諭成功及鴻逵降，許赦罪授官，成功陽諾，詔金礪等率師還浙江。十年，封芝龍同安侯，而使齎敕封成功海澄公、鴻逵奉化伯，授芝豹左都督。芝龍慮成功不受命，別為書使鴻逵諭意，使至，成功不受命，為書報芝龍。芝豹奉其母詣京師。成功復出掠福建興化諸屬縣。十一年，上再遣使諭成功，授靖海將軍，命率所部分屯漳、潮、惠、泉四府。

成功初無意受撫，乃改中左所為思明州，設六官理事，分所部為七十二鎮；遙奉桂王，承制封拜，月上魯王豚、米，並厚廩瀘、溪、寧、靖諸王，禮待諸遺臣王忠孝、沈佺期、郭貞一、盧若騰、華若薦、徐孚遠等，置儲賢館以養士。名振進率所部攻崇明，謀深入，成功嫉之，以方有和議，召使還。名振俄遇毒死。成功託科餉，四出劫掠，蔓及上游。福建巡撫佟國器疏聞，上密敕為備。李定國攻廣東急，使成功趣會師。成功遣其將林察、周瑞率師赴之，遷延不即進。定國敗走，成功又攻漳州，千總劉國軒以城獻，再進，復陷同安。其將甘輝陷仙游，穴城入，殺掠殆盡。至是和議絕。

上命鄭親王世子濟度為定遠大將軍，率師討成功。十二年，左都御史龔鼎孳請誅芝龍，國器亦發芝龍與成功私書，乃奪芝龍爵，下獄。成功遣其將洪旭、陳六禦攻陷舟山，進取溫、臺，聞濟度師且至，隳安平鎮及漳州、惠安、南安、同安諸城，撤兵聚思明。濟度次泉州，檄招降，不納；易為書，成功依違答之。上又令芝龍自獄中以書招成功，謂不降且族誅，成功終不應。十三年，濟度以水師攻？門，成功遣其將林順、陳澤拒戰，颶起，師引還。

成功以軍儲置海澄，使王秀奇與黃梧、蘇明同守。梧先與明兄茂攻揭陽未克，成功殺茂，並責梧。梧、明並怨成功，俟秀奇出，以海澄降濟度。詔封梧海澄公，駐漳州，盡發鄭氏墓，斬成功所置官。大將軍伊爾德克舟山，擊殺六禦。成功攻陷閩安城牛心塔，使陳斌戍焉。十四年，鴻逵卒。師克閩安，斌降而殺之。成功陷臺州。

十五年，謀大舉深入，與其將甘輝、餘新等率水師號十萬，陷樂清，遂破溫州，張煌言來會。將入江，次羊山，遇颶，舟敗，退泊舟山。桂王使進封為王，成功辭，仍稱招討大將軍。十六年五月，成功率輝、新等整軍復出，次崇明，煌言來會，取瓜洲，攻鎮江，使煌言前驅，溯江上。提督管效忠師赴援，戰未合，成功將周全斌以所部陷陣，大雨，騎陷淖，成功兵徒跣擊刺，往來剽疾，效忠師敗績。成功入鎮江，將以違令斬全斌，繼而釋之，使守焉；進攻江寧，煌言次蕪湖，廬、鳳、寧、徽、池、太諸府縣多與通款，騰書成功，謂宜收旁郡縣，以陸師急攻南京。成功狃屢勝，方謁明太祖陵，會將吏置酒，輝諫不聽。崇明總兵梁化鳳赴援，江寧總管喀喀木等合滿、漢兵出戰，襲破新軍，諸軍皆奔潰，遂大敗，生得輝猶數萬，棄瓜洲、鎮江，出海，欲取崇明。江蘇巡撫蔣國柱遣兵赴援，化？殺之。成功收餘鳳亦還師御之，成功戰復敗，引還。煌言自間道走免。

上遣將軍達素、閩浙總督李率泰分兵出漳州、同安，規取？門。成功使陳鵬守高崎，族兄泰出浯嶼，而與周全斌、陳輝、黃庭次海門。師自漳州薄海門戰，成功將周瑞、陳堯策死之，迫取輝舟，輝焚舟。戰方急，風起，成功督巨艦沖入，泰亦自浯嶼引舟合擊，師大敗，有滿洲兵二百降，夜沈之海。師自同安鄉高崎，鵬約降。其部將陳蟒奮戰，師以鵬已降，不備，亦敗，成功收鵬殺之，引還。十七年，命靖南王耿繼茂移鎮福建，又以羅託為安南將軍，討成功。十八年，用黃梧議，徙濱海居民入內地，增兵守邊。

成功自江南敗還，知進取不易；桂王入緬甸，聲援絕，勢日蹙，乃規取臺灣。臺灣，福建海中島，荷蘭紅毛人居之。芝龍與顏思齊為盜時，嘗屯於此。荷蘭築城二：曰赤嵌、曰王城，其海口曰鹿耳門。荷蘭人恃鹿耳門水淺不可渡，不為備。成功師至，水驟長丈餘，舟大小銜尾徑進，紅毛人棄赤嵌走保王城。成功使謂之曰：「土地我故有，當還我；珍寶恣爾載歸。」圍七閱月，紅毛存者僅百數十，城下，皆遣歸國。成功乃號臺灣為東都，示將迎桂王狩焉。以陳永華為謀主，制法律，定職官，興學校。臺灣周千里，土地饒沃，招漳、泉、惠、潮四府民，闢草萊，興屯聚，令諸將移家實之。水土惡，皆憚行，又以令嚴不敢請，銅山守將郭義、蔡祿入漳州降。是歲，聖祖即位，戮芝龍及諸子世恩、世廕、世默。

成功既得臺灣，其將陳豹駐南澳，而令子錦居守思明。康熙元年，成功聽周全斌讒，遣擊豹，豹舉軍入廣州降。惡錦與乳媼通，生子，遣泰就殺錦及其母董。會有訛言成功將盡殺諸將留？門者，值全斌自南澳還，執而囚之，擁錦，用芝龍初封，稱平國公，舉兵拒命。成功方病，聞之，狂怒咬指，五月朔，尚據胡？受諸將謁，數日遽卒，年三十九。

成功子十，錦其長也，一名經。成功既卒，臺灣諸將奉其幼弟世襲為招討大將軍，使，引兵至臺灣。諸將有欲拒錦立？於錦告喪。錦出全斌使為將，以永華為咨議，馮錫範為侍世襲者，全斌力戰破之，錦乃入，嗣為延平王。世襲走泉州降。二年，錦還思明。泰嘗與臺灣諸將通書，錦得之，遂殺泰。泰弟鳴駿、賡，子糸贊緒亦走泉州降。詔封鳴駿遵義侯、纘緒慕恩伯，世襲、賡皆授左都督。諸將蔡鳴雷、陳輝、楊富、何義先後舉軍降。錦漸弱。

耿繼茂、李率泰大發兵規取金、？，出同安；馬得功將降卒，並徵紅毛兵，出泉州；黃梧、施瑯出海澄。錦令全斌當得功，遇於金門外烏沙，得功舟三百，紅毛夾板船十四，全斌以二十舟入陣沖擊，紅毛？皆不中，諸舟披靡，得功戰死；而同安、海澄二道兵大勝，直破？門。瑯復進克金門、浯嶼，錦退保銅山。三年，錦將杜輝以南澳降。銅山糧垂盡，全斌亦出降，封承恩伯。錦與其將黃廷堅守。繼茂等復以水師出八尺門，廷與諸將翁求多等以三，載其孥盡入臺灣。改東？萬人降，遂拔銅山，焚之，得仗艦無算。錦與永華及洪旭引餘都為東寧國，置天興、萬年二州，仍以永華綜國政。

詔授施瑯靖海將軍，周全斌、楊富為副，督水師攻臺灣，阻颶，不得進。四年，廷議罷兵。李率泰請遣知府慕天顏諭降，假卿銜，齎敕往。錦請稱臣入貢如朝鮮，上未之許。六年，徵瑯入京師。撤降兵分屯諸省，嚴戍守界，不復以臺灣為意。錦兵亦不出。相安者數年，濱海居民漸復業。

十二年，耿精忠將以福建叛應吳三桂，使約錦為援。十三年，精忠遂反，錦仍稱永歷年號。以永華輔長子克居守，與諸將馮錫範等督諸軍渡海而西，入思明，取同安。錦以族人省英知思明，省英，芝筦子也。集舟航，整部伍，方引軍復出，而精忠與爭泉州。泉州兵內亂，精忠所遣守將潰圍走，迎錦師入，復攻下漳州。精忠遣兵圍潮州，潮州總兵劉進忠降於錦，錦遣其將趙得勝入潮州，擊破精忠兵。

錦更定軍制，以錫範及參軍陳繩武贊畫諸政，諸將劉國軒、薛進思、何祐、許輝、施福、艾禎祥分領各軍。省英為宣慰使，督各郡錢糧，令人月輸銀五分，曰「毛丁」；船計丈尺輸稅，曰「樑頭」。鹽司分筦鹽場，鹽石值二錢，徵餉四錢；餉司科雜稅給軍。復開互市，英圭黎、暹羅、安南諸國市舶並至，思明井裡？火幾如承平時。

十四年，精忠使賀年，錦亦報禮，自是復相結。永春民呂花，保所居村曰「馬跳」，不應徵索，使進忠圍之，三月不下，誘花降而殺之。續順公沈瑞屯饒平，進忠攻之，何祐擊破援兵，遂執瑞及其孥歸於臺灣。海澄公黃梧卒，子芳度保漳州。錦自海澄移軍萬松關，祐亦自潮州攻平和，降守將賴升。芳度孤守漳州，圍合，總兵吳淑以城降，芳度死之，其孥皆殉。

十五年，康親王傑書下福建，精忠降，克泉州，國軒復圍之，兩月不下。李光地迎師自間道赴援，總兵林賢、黃鎬、樸子威以舟師會，國軒退次長泰，隳同安，稍進屯漳州溪西。師進擊國軒，國軒敗，棄長泰走。錦將許輝以二萬人攻福州，壁烏龍江。康親王遣副都統喇哈達等渡江奮擊，破其壘，逐北四十里。興、泉、汀、漳諸郡盡復，惟海澄未下。十六年，師克海澄，錦復破之，遂圍泉州。錦下教？國軒、淑、祐等功。副都統穆赫林等克泰寧、建寧、寧化、長汀、清流、歸化、連城、上杭、武平、永定，凡十縣。喇哈達等解泉州圍，錦撤兵還思明。十七年，康親王遣知府張仲舉招錦，不納。

國軒自長泰退據三汊河、玉洲、水頭、鎮門諸寨，屢遣兵攻石瑪、江東橋。錦又遣其將林耀、林英犯泉州，提督段應舉擊破之，獲耀。吳淑又自石瑪登陸，海澄公黃芳世、都統孟安擊破之，沈其舟。上令復徙濱海民如順治十八年例，遷界守邊。穆赫林、黃芳世會師灣腰樹，攻國軒，師敗績。國軒陷平和、漳平，遂復破海澄，段應舉、穆赫林及總兵黃藍死之。藍，梧族，芳度所遣詣京師奏事者也。國軒進圍泉州。詔趣諸軍合擊，將軍喇哈達、賴塔，總督姚啟聖，巡撫吳興祚，提督楊捷，分道並進，賢、鎬、子威以舟師會，克平和、漳平、惠安，復解泉州圍。啟聖與賴塔等逐國軒至長泰，及於蜈蚣山，大破之，斬四千餘級，進克同安，斬錦將林欽。賴塔又破錦兵萬松關，啟聖、捷及副都統吉勒塔布等，與國軒戰於江東橋、于潮溝，國軒屢敗。副都統瑚圖又擊吳淑於石街，盡焚其舟。錦斂兵退保思明。

詔厚集舟師，規取金、？。十九年，興祚出同安，與啟聖、捷會師，自陸路鄉？門。提督萬正色以水師攻海壇，分兵為六隊前進，自統巨艦繼；又以輕舟繞出左右，發砲毀錦師船十六，兵三千餘入水死，錦將硃天貴引退。正色督兵追擊，斬錦將吳內、林勛。湄洲、南日、平海、崇武諸澳皆下。天貴出降。副都統沃申擊破錦將林英、張志，水陸並進，趨玉洲，國軒走還思明。錦將蘇堪以海澄降。啟聖分遣總兵趙得壽、黃大來從賴塔擊破陳洲、馬洲、灣腰山、觀音山、黃旗諸寨。興祚復與喇哈達等逐錦兵至潯尾，遂克？門、金門，錦還臺灣。二十年，錦卒。

子克，自錦出師時為居守，永華請於錦，號「監國」。年未冠，明察能治事，顧乳媼子錫範等意不屬，先構罷永華兵，永華鬱鬱死；及錦卒，遂共縊殺克，奉錦次子克塽嗣為延平王。

克塽幼弱，事皆決於錫範。行人傅為霖謀合諸將從中起，事洩，錫範執而殺之，並及續順公沈瑞。詔用施瑯為水師提督，與啟聖規取臺灣。二十二年，國軒投書啟聖，復請稱臣入貢視琉球。上趣瑯進兵。時國軒以二萬人守澎湖。六月，瑯師乘南風發銅山，入八罩嶼，攻澎湖，擊沈錦師船二百，斬將吏三百七十有奇、兵萬餘。國軒以小舟自吼門走臺灣。七月吳啟爵持榜入臺灣諭軍民薙發？，克塽使請降，瑯疏聞。上降敕宣撫，克塽上降表，瑯遣侍。八月，瑯督兵至鹿耳門，水淺不得入，泊十有二日，潮驟長高丈餘，？舟平入。臺灣人咸驚，謂無異成功初至時也。克塽及國軒、錫範率諸將吏出降，詣京師，上授克塽公爵，隸漢軍正紅旗，國軒、錫範皆伯爵。諸明宗人依鄭氏者，寧靖王術桂自殺，魯王子及他宗室皆徙河南。上以國軒為天津總兵，召對慰勉。眷屬至，賜第京師。克塽請為成功子聰、錦子克舉等？官，上特許之。光緒初，德宗允船政大臣沈葆楨疏請，為成功立祠臺灣。

李定國，字鴻遠，陜西延安人。初從張獻忠為亂，與孫可望、劉文秀、艾能奇並為獻忠養子。獻忠入四川，遣諸將分道屠殺，定國為撫南將軍。順治三年，肅親王豪格率師入四自重慶而南，四年，破遵義，入貴？川，獻忠死西充。可望與定國等及白文選、馮雙禮率殘州。可望令定國襲破臨安，屠其城，盡下迤東諸郡縣，定國等皆自號為王。居年餘，可望用任僎議，自號為國主。

時能奇已前卒，定國、文秀故儕輩，不相下，而定國尤崛強。六年春，可望密與文秀謀，藉演武聲定國罪，縛而杖之百。已，復相抱哭，令取沙定洲自贖。定國憾可望，念兄事久，未可遽發難，乃率所部攻定洲，定洲降，械以歸，剝皮死。定國兵漸強。可望知不可制，乃通使桂王，思得封爵，彈壓諸將。桂王封可望公，尋進為王。定國與文秀亦自侯進公。八年，可望遣使迎桂王。九年，劫遷安隆所。會定南王孔有德師出河池向貴州，可望令定國與馮雙禮將八萬人自黎平出靖州，別遣馬進忠自鎮遠出沅州，兩軍會武岡，圖桂林。文秀亦出兵規取成都。可望言於桂王，進定國西寧王、文秀南康王。

定國自靖州進陷沅州，再進，陷寶慶，遂破武岡，與雙禮兵合。有德引師還桂林。定國使張勝、郭有銘為前鋒，趨嚴關，而令雙禮與高文貴、靳統武繼其後。有德遣兵逆戰驛湖，敗績，陷全州。定國與王之邦、劉之講、吳子聖、廖魚、卜寧率所部自西延大埠疾馳鄉桂林，勝、有銘已破嚴關。有德率師出戰，定國軍中象陣略退，斬馭象者以徇，所部戰甚力，驅象突陣，有德敗績，退保桂林。定國晝夜環攻，城陷，有德自殺。定國分兵徇廣西諸郡縣，梧州、柳州皆下，又遣白文選攻陷辰州。大將軍敬謹親王尼堪率師南征，次湘潭。馬進忠引退，師從之，次衡州。定國赴援，兩軍同時至，戰衡州城下，定國敗走。敬謹親王自率精騎追之，遇伏，沒於陣。定國收兵屯武岡。

定國轉戰廣西、湖廣，下數十城，兵屢勝，可望益嫉之，次沅州，召定國計事，將以衡州敗為定國罪而殺之。定國察其意，辭不赴。十年，率進忠等犯永州。大將軍、貝勒屯齊率師自衡州赴之，未至，定國度龍虎關復入廣西，次柳州。可望會雙禮追定國，自靖州進次寶慶。貝勒屯齊遣兵自永州要擊，可望敗走，還貴陽。定國自柳州道懷集，攻肇慶。師自廣州赴援，戰四會河口，定國兵敗，移軍破長樂，行略高、雷、廉三府，悉屬於定國。

桂王在安隆，馬吉翔為政，遙奉可望指。可望謀自帝甚急，王懼，與大學士吳貞毓謀，定國感泣，議奉迎，青陽密使報王。王復遣周官鑄「屏翰親？，密遣林青陽敕定國統兵入臣」金印賜之，定國拜受命。十一年，事為吉翔聞，啟可望，可望怒，遣其將鄭國按治，殺貞毓、青陽及諸與謀者凡十八人，獨官走免。定國發兵陷高明，進圍新城。平南王尚可喜、靖南王耿繼茂赴援，次三水，將軍珠瑪喇以師會，戰於珊洲，定國兵敗，退保新會。師進擊之，定國敗走。十二年，師進次興業，再進次潢州江上。定國戰屢敗，乃道賓州走南寧。可喜等撫定高、雷、廉三府及廣西橫州。十三年，師進攻南寧，定國戰復敗，將道安隆入雲南。可望詗知之，遣白文選移桂王貴陽。文選心不直可望，因密告王曰：「姑遲行，候西府。入雲南。文秀自四川還軍，可望令與諸將？」西府謂定國也。定國至，文選與共奉王自安南王尚禮、王自奇守雲南，亦不直可望，遂與沐天波迓王入居可望廨，進定國晉王，並封文秀、文選皆王，尚禮等公。令文選還貴陽喻意，可望奪文選兵，置之軍中。定國令靳統武收吉翔，將殺之，吉翔哀統武為言於定國，召入謁，叩頭，諂定國，定國薦於王，使入閣，復用事。

十四年，可望舉兵反攻定國，起文選為將，留雙禮守貴陽。定國與文秀率師御之，遇於三岔河。兩軍夾河而陣，文選棄其軍奔定國，可望遣張勝、馬寶自尋甸間道襲雲南，而自將當定國，戰方合，其將馬維興先奔，兵盡潰，可望走還貴陽。定國遣文秀追可望，引軍還雲南，遇勝於渾水塘，獲而殺之，寶降定國。可望至貴陽，雙禮言追兵且至，可望乃詣經略洪承疇降。雙禮盡取其子女玉帛，從文秀歸雲南，桂王進雙禮王、維興等公。

十五年，大將軍羅託自湖南，吳三桂自四川，將軍卓布泰自廣西，三道入貴州。文秀病卒。定國使劉正國、楊武守三坡、紅關諸隘，御三桂，馬進忠守貴州。會王自奇、關有才貳於定國，據永昌舉兵，定國自將擊之。羅託師自鎮遠入，定國不及援，卓布泰亦盡下南丹、那地、獨山諸州，兩軍會貴陽，進忠遁去。三桂師後入，至三坡，正國拒戰，大敗，自水西奔還雲南。師次開州，武迎戰倒流水，亦敗，遂取遵義。王拜定國招討大元帥，賜黃鉞，？謀禦敵。三桂亦入貴陽，大將軍信郡王多尼至軍，會師平越，戒期入雲南。定國與雙禮扼公背，圖復貴州，文選守七星關。三桂師自遵義趨天生橋，出水西，克烏撒，文選棄關走霑益。卓布泰兵次盤江，自下流宵濟，遂入安隆，定國將吳子聖拒戰，敗走。定國以全軍據雙河口，卓布泰師進破象陣，迭戰羅炎、涼水井，定國兵潰，妻子俱散失，諸將竄走不相顧。定國收兵還雲南，奉桂王走永昌。

十六年春，師自普安入雲南會城。定國使靳統武護桂王走騰越，文選自霑益追及定國，定國使斷後，屯玉龍關。師從之，文選戰而敗，自右甸走木邦，師遂克永昌，渡潞江，陟磨盤山。定國使其將竇民望、高文貴、王璽為三伏以待。師半度，以？發其伏，伏起力戰，自卯至午短兵接，死者如堵墻。民望彈穿脅，猶持刀潰圍出，乃死。璽亦死於陣。定國坐山巔督戰，飛？墮其前，土坌起撲面，遂奔，退走騰越。未至，馬吉翔以桂王走南甸。統武還從定國，雙禮渡金沙江走建昌，其部將執以出降。

王，與定國意？桂王入緬甸，定國次孟艮，如木邦，從文選謀，分屯邊境。文選將入異。定國乃移駐猛緬，收殘部，勢稍振。未幾，復移駐孟連。賀九儀招文秀將張國用、趙得勝歸定國。孟艮酋懼定國兼？，攻定國，定國擊破之，遂據其地。號召諸土司起兵，元江土司那嵩應定國，三桂討焉，嵩自焚死。三桂使招九儀，定國執而殺之。國用、得勝皆鞅鞅不為用，定國坐是終不競。十七年，文選自木邦攻阿瓦，求出桂王，不克，引兵會定國孟艮。十八年，合兵復攻阿瓦，定國上三十餘疏迎桂王，為吉翔所阻，不得達。文選使密啟王，得報書。與緬人戰，定國軍稍？，文選引兵橫擊之，緬人大敗，退城守，然終不肯出桂王。復議以舟師攻之，造船，為緬人所焚，乃移兵次洞鄔，國用、得勝挾文選北走，定國還孟艮。文選至耿馬，遇定國將吳三省，方得定國妻子，將歸諸定國，乃合軍駐錫箔，憑江為險。三桂與將軍愛星阿會木邦，倍道深入，文選降。師薄阿瓦，緬人執王歸於我師。

定國自景線走猛臘，遣將入車里、暹羅諸國乞師，皆不應；伺邊上求王消息。康熙元年，聞王兇問，號慟祈死。六月壬子，其生日也，病作，誡其子及靳統武曰：「任死荒徼，毋降！」乙丑，定國卒。統武尋亦卒。嗣興乃與文秀子震率所部出降。

論曰：當鼎革之際，勝國遣臣舉兵圖興復，時勢既去，不可為而為，蓋鮮有濟者。徒以忠義鬱結，深入於人心，陵穀可得更，精誠不可得沫。煌言勢窮兵散，終不肯為逭死之計。成功大舉不克，退求自保，存先代正朔。定國以降將受命敗軍後，崎嶇險阻，百折而不撓，比之擴廓帖木兒、陳友定輩，何多讓焉。即用明史例，次於開國？雄之列。既表先代遺忠，並以見其倔強山海間，遠至三十餘年，近亦十餘年。開創艱難，卒能定於一，非偶然也。


\end{pinyinscope}