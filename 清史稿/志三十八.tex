\article{志三十八}

\begin{pinyinscope}
地理十

△陜西

陜西省：禹貢雍、梁二州之域。明置陜西等處左、右承宣布政使司，並治西安。清初因之，置巡撫，治西安，並置總督，兼轄四川，尋改轄山陜。雍正九年，專轄陜甘，治西安。十三年，復轄四川。乾隆十三年，罷兼轄。十九年，兼甘肅巡撫事。二十四年，改陜甘總督。二十九年，移駐甘肅蘭州，遂為定制。康熙二年，析臨洮、鞏昌、平涼、慶陽四府置甘肅省，移右布政使治之。雍正三年，升西安府之商、同、華、耀、乾、邠六州，延安府之鄜、綏德、葭三州，為直隸州。九年，改榆林衛為府。十三年，同州升府，華仍降州隸焉，耀並降州還舊隸。乾隆元年，葭仍降州隸榆林。四十八年，升興安州為府。東界河南閿鄉；三百五里。西界甘肅清水；六百三十里。南界四川太平；一千三十里。北界邊墻。一千三百九十六里。廣九百三十五里，袤二千四百二十六里。宣統三年，編戶一百六十萬一千四百四十四，口八百五萬四千四百七。領府七，直隸州五，七，州五，縣七十三。

西安府：沖，繁，疲，難。巡撫，布政、提學、提法三司，鹽法、巡警、勸業三道，提督，將軍，副都統駐。明，領州六，縣三十一。雍正三年，升商、同、華、耀、乾、邠為直隸州，割縣十七他屬。十三年，耀及同官還舊屬，白水改隸同州。乾隆四十七年，置孝義。嘉慶五年，置寧陜。東北距京師二千六百五十里。廣三百五里，袤四百三十八里。北極高三十四度十六分。京師偏西七度三十二分。領二，州一，縣十五。長安沖，繁，疲，難。倚。府西偏。西北：龍首山。西南：清華、圭峰。南：終南山，橫亙長安、咸寧、鄠、盩厔四縣境。渭水自西逕縣北，東入咸寧。西南：潏水，歧為二：一，西南合鎬水為東交河，灃水東北流來會，又北經咸陽入渭；一，北流為皁河，折東經咸寧入渭。南有漕渠。又西南有通濟渠。鎮三：杜角、秦杜、三橋。主簿駐斗門。行宮，城內。光緒二十六年，德宗西幸，改舊撫署駐焉。咸寧沖，繁，疲，難。倚。府東偏。南：樂游、少陵原。渭水逕縣北而東，灞水、滻水自東北合注之。又東逕高陵入臨潼。潏水即漕水，一名皁水，出東南石鱉穀。其西鎬水自寧陜入，右合白石、小庫諸水，左合梗梓水，入長安。明秦籓城在府城東北隅、縣治北。順治六年，改建滿城，將軍、都統駐。縣丞舊自灞橋移尹家衛，改駐縣北草灘。灞橋、渭橋、鳴犢三鎮。驛一：京兆。咸陽沖，繁，難。府西北五十五里。北：畢原。東：鮮原。東南：高陽。西南：短陰。南：渭水自興平入，納泥渠水，東北會二灃水為雞心灘，東入長安。東北：涇水，東入涇陽。鎮四：高橋、窯店、北賀、馬莊。驛一：渭水。興平沖，繁。府西百里。西：馬嵬坡。北：黃山。渭水自武功入，左納清黑、夾逮諸水，合新開河，東入咸陽。縣丞駐張店。鎮二：馬村、桑家。驛一：白渠。臨潼沖，繁，難。府東北六十里。東南：驪山，有溫泉。北：普陀原。東：鴻門阪。西南：坑儒穀。渭水自咸寧入，逕縣北，石川河合清穀水南流注之。西有潼水，東有戲水、零水，均北流注之，東入渭南。縣丞駐關山鎮。鎮五：新豐、零口、交口、廣陽、櫟陽。驛一：新豐。高陵簡。府東北七十里。西：降鶴山。南：奉政原。西南：渭自咸寧緣界逕鹿苑原，左合涇水，又東緣臨潼界入之。西北：白渠自涇陽入，播為二，曰昌運，曰高望。西南有毗沙鎮。鄠繁，難。府西南七十里。東南：紫閣峰。南：圭峰。東南：終南山。北有渭水自興平入，入咸陽。東南：灃水自長安緣界入，會澇水。澇水出縣南，合渼波水，東北入咸陽，注渭。鎮四：秦渡、趙王、澇店、大王。藍田簡。府東南九十里。北：橫嶺。南：秦嶺、七盤、嶢山、蕢山。東：藍田山，有關。灞水出縣東倒回穀，即藍田谷，逕南境，納藍水、輞水，逕城南，又西北合土膠河、猗水、注水，入咸寧。滻水出南山土門谷，西北流，為焦戴河，合湯谷水，均入咸寧。鎮三：藍橋、焦戴、新街。涇陽沖，繁，難。府西北七十里。北：嵯瓘山。西北：甘泉、仲山。涇水自醴泉緣界入，逕城南，東南入高陵。北：冶谷水自淳化入，會清水，入三原。西北：龍洞渠，逕縣北，歧為三：曰北白渠，入三原；中白渠，入高陵，下白渠，流數裏伏。又有冶清渠。冶峪，縣丞駐。鎮六：永樂、臨涇、石橋、雲陽、孟店、王橋。三原沖，繁，難。府北九十里。北：浮山。西北：嵯瓘、堯山。濁谷水自耀入，曰樓底河，東流，散入各渠。趙氏河即澗穀水，自富平錯入，仍入富平。清穀水自耀入，西北入涇陽，復經西境，合冶谷水，貫流南北二城中，東南入高陵。鎮四：陂西、王店、樓底、西陽。學政駐所。驛一：建忠。盩厔繁，難。府西南百六十里。南：秦嶺。東南：石樓。西南：安樂山。西：駱谷。竹谷水北緣郿界，仍逕清化入，一曰西清水河，合車谷、稻穀諸水，入武功注渭。渭水逕縣北而東，西南有黑水，即芒水，北流注之，又東入興平。東南：甘水亦北入興平。縣丞駐祖菴。鎮五：終南、尚村、啞柏、清化、臨川。渭南沖，繁，難。府東北百四十里。西南：石鼓。南：倒虎山。西：馬峪，泠水出，合駒兒嶺水，西北入臨潼注渭。渭水合杜化穀水，逕城北，古白渠在焉。西水，東赤水，俱北注之，又東入華州。縣丞駐下邽。鎮二：赤水、田市。驛一：豐原。富平繁，疲，難。府東北百二十里。西北：檀山、天乳、土門。西南：荊山。東北：頻山。石川河即漆沮，自耀入，下流自西北受金定河，一名趙氏河，即澗穀水，東南入臨潼。縣丞駐美原鎮。又東北，道賢鎮。醴泉沖。府西北百二十里。北：武將山。東北：九嵕山、芳山。涇水自永壽入，東北甘河自縣北東流注之，東南入涇陽。鎮二：叱千、甘北。驛一：張店。同官簡。府東北百八十里。明屬西安府。雍正三年改屬耀州。十三年還屬。西南：白馬、鐵龍。北：女回。又神女峽內有金鎖關。東：漆水出北高山，至城北，合同官川及雄同、雷平川，西南流，西有沮水，南流，俱入耀州。東北：大小石磐山水合北入宜君。其南烏泥川，東入蒲城。驛一：漆水。耀州簡。府東北百三十三里。明屬西安府。雍正三年升直隸州。十三年仍為州，還屬。東北：五臺山、磬玉。北：木門、大唐。西北：牛耳山。沮水上源姚渠川自宜君入，合銀耳坪、太子石水楊秀川，為宜君水，南合胡思泉，為沮水，東南逕城西，又東，左會漆水，入富平。澗谷山、清穀水、濁谷水均出西北，南入三原。鎮四：小丘、柳林、照金、廟灣。驛一：順義。孝義繁，難。府東南二百四十里。乾隆四十七年，析咸寧、藍田、鎮安三縣地置，設同知駐孝義川。嘉慶七年移駐舊縣關，即今治。北：秦嶺。東：大頂山。西南：車輪、天書。大峪河一名乾祐河，即柞水，出西北大峪嶺，西南流；東北金井河即甲水，東流；東社川河，東南流；西北洵河，南流：俱入鎮安。寧陜繁，難。府南五百二十里。明正德十六年，設柴家關、五郎壩二巡司。順治中廢。乾隆四十八年，移西安府水利通判駐五郎關。嘉慶五年，析長安、盩厔、洋、石泉、鎮安五縣地置，改設同知。東北：秦嶺。北：萬華山、子午谷。南：五臺山。洵河出紗羅嶺，西南至江口，左合江河，又南至孝義，澧河、日河並從之。西北：甘泉砭，文水出，匯東谷、西河諸水，屈西南入洋，蒲河從之。北：要竹嶺，長安河出，南逕城東，合東河、堤坪河入石泉。有四畝地、五郎關汛。主簿駐江口，嘉慶七年自長安斗門鎮移此。四畝地巡檢，嘉慶十三年移駐新城，十八年廢。

同州府：沖，繁，難。隸潼商道。明，同州屬西安府，領縣五。雍正三年，升直隸州。十三年升府，置附郭縣。耀、白水還隸，又降華州暨所屬之華陰、蒲城、潼關來隸。乾隆十二年，潼關升。西南距省治二百四十里。廣一百八十八里，袤二百九十里。北極高三十四度五十分。京師偏西六度三十七分。領一，州一，縣八。大荔繁，疲，難。倚。雍正十三年以同州地改置。西：黃堆山。北：商顏。南：沙苑。洛水自蒲城緣界逕其西，折東南至船舍渡入，逕西南，東流，渭水逕南界，東北流，並入朝邑。縣丞駐羌白鎮。又坊頭、船舍、潘驛三鎮。朝邑繁，難。府東三十里。明隸西安府。雍正三年來屬。黃河自郃陽入，逕東境而南，受金水，至趙渡南之望仙觀，為洛水入河故道。光緒三十四年，洛徙，至趙渡入之。又南三河口，渭水自大荔入，東北流注之，折東入潼關。主簿駐大慶關。有兩女、太奇、趙渡三鎮。郃陽難。府東北百十里。明隸西安府。雍正三年來屬。西北：梁山。東北：方山。黃河自韓城入，緣東界而南，受百良水。徐水西北、金水東南流，俱入朝邑。古洽水，亦瀵水，亦西南入朝邑。西北：大峪水，自澄城緣界，屈南仍入之。鎮五：百良坊、甘井、王村、黑地、路井。澄城簡。府北百里。明隸西安府。雍正十年來屬。北：界頭山、將軍。西北：壺梯、雲門山。西：洛水，受甘泉水，即縣西河，南入蒲城。東大谷河，南緣郃陽界從之。鎮九：寺頭、業善、韋莊、交通、窯頭、王莊、馮原、塔塚、良輔。韓城難。府東北二百二十里。明隸西安府。雍正三年來屬。東北：龍門山。西北：梁山。西南：韓原，即少梁。黃河緣東北自宜川入，合洽戶川，屈南得龍門口，禹跡存焉，南至官渡，合沮水及芝川，又南入郃陽。西北：神道嶺汛。薛峰、昝村二鎮。華州沖。府南百八十里。明隸西安府。雍正三年升直隸州。十三年仍為州，來隸。西南：五龍。南：少華山。渭水自渭南入，逕北境而東，納州南諸谷水，東北入華陰。鎮七：羅紋、柳子、臺頭、王宿、瓜坡、高唐、江村。驛一：華山。華陰沖，繁。府南百六十里。明隸西安府。雍正三年改屬華州，十三年來屬。南：太華山，即西嶽。河水自朝邑入。西北：渭水自華緣界合沈水，又東合敷水、黃酸水，諸谷水並注焉，又東入於河。鎮三：華嶽、泉店、敷水。蒲城疲，繁，難。府西八十里。明隸西安府。雍正三年改屬華州，十三年來隸。北：堯山，一名浮山。西北：豐山，一名蘇愚山。東北：金粟山。洛水自白水入，逕避難堡，左納甘泉水，合大峪河，入大荔。東北：永豐汛。鎮十：常樂、石表、渭原、孝同、興市、武店、漢底、車渡、荊桃、高陽。白水簡。府西北百三十里。明隸西安府。雍正三年改屬耀州，十三年來屬。東北：黃龍山。西北：秦山。洛水自宜春入，受鐵牛河，經縣北，受孔走河，又東南白水，即南河水，自南境東流注之，又南入蒲城。鎮十：馮雷、西故、南河、雷村、新村、新窯、鐵牛、雷衙、武莊、孔走。潼關沖，繁，難。府東南百里。潼關道治所。明置潼關衛。雍正二年廢。四年置潼關縣，屬華州，十三年來隸。乾隆十二年升。東：麒麟山。西：鳳山，倚以為城。黃河自華陰入，逕北，潼水自南貫城北流注之，東入河南閿鄉。巡司兼司獄駐風陵渡。驛一：潼關。

鳳翔府：沖，繁。鳳邠道治所。東南距省治三百六十里。廣四百二十里，袤三百四十里。北極高三十四度二十八分。京師偏西八度五十九分。領縣七，州一。鳳翔沖，繁。倚。西北：雍山，雍水出焉，南流經縣西，折東南與塔寺河合；又東有橫水，俱東南入岐山。汧水自汧陽緣界南入寶雞。鎮五：橫水、窯店、虢王、彪角、陳村。驛一：東河橋。岐山沖，繁。府東五十里。北：岐山，又有周原。南：秦嶺。北：武將山。西南：渭水自寶雞入，逕城南，東流，斜谷水出西南山，東北流，並入郿。西：湋水，即雍水，自鳳翔入，合橫水，逕縣南，東入扶風。畤溝河自扶風緣界仍入從之。鎮五：益店、龍尾、蔡家、高店、青化。驛一：岐周寶雞沖，繁，難。府西南九十里。秦嶺在南，亦名秦山。東南：陳倉山、石鼓山。西南：和尚原、大散嶺。渭水自秦州緣界入，逕城南而東，右合塔河、洛谷水，左合汧水，又東合潘溪，入岐山。東南：太白河、西南入留壩。上谷水、虢川河、西南凍河即故道水，並西入鳳。東北：利民渠。巡檢駐虢川鎮。又底店、陽平、馬營、益門四鎮。驛二：陳倉、東河。扶風沖，繁。府東百十里。北：岐山，吳雙。東北：梁山。南：飛鳳、賢山。西北：美山。東：茂陵、三畤原。東南渭水，南湋水，與東境漆水、美水合，並東入武功。鎮七：伏波、杏林、絳帳、午井、召公、天度、崇正。驛一：鳳泉。郿簡。府東南百十里。東：太白山，即禹貢惇物。西：馬塚山。西南：武功、斜谷，有五丈原。渭水自岐山入，右合斜谷水，中支磨渠，東支清水河，東南逕城北，又東入扶風。東井田、西南斜谷二渠。斜谷關汛。鎮五：槐芽、橫渠、青化、清湫、金渠。麟游簡。府北百十里。城內童山。西：天臺。東：石臼。南：箭括山。漆水出縣西青蓮山，東北合岐水，其西麻夫川、東雨亭河，並入甘肅靈臺。杜水出西北杜山，逕城南，受澄水，東入乾州。西良舍、西北招賢二鎮。汧陽沖。府西北七十里。東：圭山、龍泉。北：天臺：臥虎。南：箭括嶺。汧水自隴入，西北納草碧谷、暉川河，逕城南，納澗口河、界止河，東南入鳳翔。東縻隃澤。東黃理、西草碧二鎮。隴州沖。府西北百五十里。南：吳嶽。西北：隴山，即隴阪。又汧山，汧水出，合龍門、關山、蒲峪諸水，逕城南而東，受北河，又東南納八渡水，入汧陽。渭水自甘肅秦州逕西南，東入寶雞。西：關山汛。鎮十四：杜陽、東涼、新街、縣頭、八渡、神泉、馬鹿、長寧、赤延、故川、香泉、大松、通關河、溫水。驛一：長寧。

漢中府：沖，繁，疲，難。陜安道治所。總兵駐。明，領州一，縣八。乾隆三十八年，置留壩。嘉慶七年，置定遠。道光五年，置佛坪。東北距省治一千七百里。廣八百一十里，袤六百五十里。北極高三十三度。京師偏西九度十四分。領三，州一，縣八。南鄭沖，繁，難。倚。西南：旱山、黃牛。南：大巴山。東南：梁州。西：龍岡山。東北：武鄉谷、駱谷。沔水即漢水，自褒入，東受褒水中、東二支，及廉水、池水，東入城固。青石關，巡司駐。又西大壩關。鎮四：長柳、上水渡、沙河、彌勒院。驛一：漢陽。褒城簡。府西北四十里。北：七盤山，上為雞頭關。西北：連城。西：牛郎山。南：天池。褒谷在東北，自此入連雲棧。西北百五十里達留壩。沔水自其縣入，西南流，納華陽河，又東受褒水，入南鄭。西南：讓水，一名遜水。北馬道、虎頭、武曲，南松梁、米倉，西北漢陽、甘亭，七關。南：黃官嶺汛，巡司同駐。鎮四：宗營、褒城、長林、高臺壩。驛三：馬道、青橋、開山。城固簡。府東七十里。北：通關、九真、白雲。西北：斗山。漢水自南鄭入，逕胡城，左納文水，即文川，右納南沙河、小沙河，逕城南入洋。陰平、袁揚、原公、文川四鎮。洋簡。府東百二十里。東北：太白。東南：子午谷。西北：酆都。北：興勢山，又灙谷，即駱谷南口。東：赤阪、黃金穀。漢水自城固入，逕南境，左納灙水即鐵冶河、大龍河、酉水、金水河，右納東谷河、桃溪水，東南入西鄉。北：壻水，西經城固，復入西南境，注于漢水。北：華陽營。東北：茅坪汛。縣丞駐華陽鎮。又渭門、真符、謝村、壻水四鎮。西鄉繁，疲，難。府東二百四十里。西南：大巴。小巴。南：皁軍山。東北：饒風嶺。東南：子午山。漢水自洋入，左子午河，即椒溪，合寧陜紋河，西南流注之，牧馬河自城固入，逕城東南，合洋水、白鐵河、神溪，東北流注之。折東入石泉，高川從之。西南：菩提河，南入四川通江。北：司上汛。縣丞駐五里壩，嘉慶七年自大池壩移此。巡司駐大巴關。鹽場巡司，嘉慶七年廢。鎮二：茶溪、子午。鳳沖。府西北三百八十里。西北：紅崖。北：豆積。東北：黃牛寨山。故道水即嘉陵江上流，自寶雞入，逕東北，受三岔河，折西合黃花川、馬鞍山水，至雙石鋪，紅崖河自右注之，入甘肅兩當。野羊河自留壩入，逕城南，合東溝河，入略陽。西南：仙人關。東北：大散關，有漢鳳營駐防。東南：鐵爐川營。東北：黃牛堡汛。鎮四：南星，廟臺子、方石、白石。驛三：草涼、三岔、梁山。丞兼巡司駐三岔。寧羌州，沖，疲，難。府西南三百八十里。東南：龍頭。西北：雞鳴。東北：五丁山，有關。北：嶓塚山，漢水出焉，初名漾水，合五丁峽、黃銅鋪水，東北入沔。玉帶河出西南箭竹嶺，逕城北，受白巖水，為白巖河，亦北入沔。西漢水逕西境，納七道水，西南入四川廣元，為嘉陵江。西北：陽平關，州同駐。大安、黃壩二汛。西北：青鳥鎮。驛二：柏林、黃壩。沔沖。府西四百十里。北：鐵山。東南：定軍山。東北：天蕩、武興。西北：珈珂。漾水自西寧羌入，西南受白巖河，北沮水，西南流，逕略陽東境，復入縣西為黑河，南流注之，始名沔水，又逕城南，東入褒城。西北：黑河汛。鎮四：黃沙、舊州、元山、青羊。驛三：黃沙、順政、大要。略陽沖。府西北二百九十里。北：青泥嶺。西北：殺金嶺。東南：大丙山，丙穴在焉。故道水自甘肅徽縣入，東北合濁水，為白水江入。西：西漢水，即犀牛江，自甘肅成縣入，合石門河來會，是為嘉陵江。又西南，納八渡河，右納落索河，逕野豬山入寧羌。沮水逕東北合冷水河，東南復入沔。東北有白水江汛。峽口、石門二鎮。佛坪要。府東北四百里。嘉慶中設盩洋縣丞於袁家莊，屬西安府。道光五年析盩厔、洋二縣地置，省縣丞，設同知，來隸。南：冠山、鼇山。東：天華。西北：秦嶺、太白。西：楊家溝口，壻水出，馬黃溝水自寶雞南流注之，又南入洋。黑水出北扇子山，東北合蟒河、八斗河，入盩厔。椒溪河出東，東南入寧陜。東北：駱谷關，北口屬盩厔，南口屬洋，中貫境，有十八盤。有黃柏、厚軫子二汛。巡司駐袁家莊。定遠要。府東南四百里。嘉慶七年析西鄉地置，設同知。西：金竹。南：歸仁。西北：父子山。東：星子山，洋水出焉，即清涼川，逕城南，合小洋河、七里溝水，折西北入西鄉。東北楮河、東南雙北河，並東南入紫陽。東南漁水、西北巴水，並西南入四川通江。汛三：瓦石坪、漁渡壩、觀音堂。有漁渡壩、簡池壩二巡司。留壩沖，繁，難。府西北百四十里。本鳳縣地，明設巡司。乾隆十五年，移漢中捕盜通判駐之。三十年析置，職撫民。三十九年改置同知。西北：紫柏山，其東柴關嶺。西北：太白河，為褒水上游，自寶雞入，受紅巖河，為紫金河。虢川河亦自寶雞來注，逕東南，受文川河、青羊河，又南納武關河，入褒城。野羊河出紫柏山，西北入鳳。東北：西江口汛。巡司駐南星。武關巡司省。驛三：松林、留壩、武關。

興安府：繁，疲，難。隸陜安道。總兵駐。明曰興安州，領縣六。乾隆四十七年升府，置安康縣為府治，並省漢陰入之。五十五年，復置漢陰。北距省治六百八十里。廣七百六十里，袤六百二十里。北極高三十二度三十二分。京師偏西七度六分。領一，縣六。安康繁，疲，難。倚。明為興安州，新舊治均在漢南，萬歷十一年徙新治。順治四年還舊治。康熙四十六年復徙新治。乾隆四十七年州升府，改置。北：梅花、牛首。南：趙臺。西：鳳凰。東北：白雲山。西南：魏山。漢水自西紫陽緣界折北入，逕城北，右納大道河，左蒿坪河、月河、神灘河，東北入洵陽。東南：八仙河汛。通判、縣丞同駐西南磚坪。西：泰郊、衡口二鎮。平利簡。府東南百八十里。舊治在西北灌河口。嘉慶八年徙白土關，為今治。西北：女媧北。北：八里岡。西：錦屏。西南：石梁。嵐河出花池嶺，西有黃洋河，與灌河合，俱入安康，北流注漢。東：沖河，會秋河，北入洵陽，為壩河，注漢。東南：南江河，東入湖北竹山。縣丞駐鎮坪。洵陽簡。府東百二十里。北：羊山。東北：水銀、龍山。東南：紫荊山。南：將軍、女華。西北：廟埡，傅家河出，入安康，注漢。漢水自西逕城南，洵河合乾祐河、任河南流注之，又東納蜀河、仙河，入白河。南：七里關汛。白河簡。府東四百里。嘉慶二年，增築外城。南：龍岡山。東北：錫義山。漢水自洵陽入，西逕城北，右納冷水河、白石河，東入湖北鄖。紫陽簡。府西南二百四十里。東：三臺。南：三尖。東南：板廠。南：甕山，下有紫陽洞。又南，望夫山。漢水自漢陰入，逕其西，屈南，任河合紫溪河西南來注，又東逕城南，納汝河、洞河，東北入安康，蒿坪河從之。毛壩關，主簿駐。石泉簡。府西北二百七十里。東：馬嶺。南：銀洞。西：天池山。西：饒風嶺，舊有關。長安河自寧陜入，納汶水河，入西鄉注漢。漢水自西境折西南受珍珠河，又東逕城南，受江河、池河，東南入漢陰。富水河自西鄉入，東逕烏石梁，從之。漢陰繁，疲，難，簡。府西北百八十里。明，縣。乾隆四十七年省入安康，設鹽捕通判。五十五年復置為，改撫民。東南：梁門山。東北：朝陽山。南：文華、鳳天山。池河自寧陜入，合龍王溝，

又西南入石泉，注漢。漢水自西南逕城南，受富水河、木樨河，東南入紫陽。月河出西分水嶺，納花石河，東南入安康，合衡河，注漢。

延安府：繁，難。隸延榆綏道。明，領州三，縣十六。雍正三年，升鄜、綏德、葭三州為直隸州，以洛川、中部、宜君、米脂、清澗、吳堡、神木、府谷八縣分隸之。乾隆初，以榆林府之定邊、靖邊二縣來隸。南距省治七百四十里。廣四百八十里，袤三百九十里。北極高三十六度四十二分。京師偏西七度四分。領縣十。膚施簡。倚。西：鳳凰山，城跨其上。北：伏龍。東北：清涼。東南：嘉嶺。南：臥虎。延水自安塞入，西北而東，西川水東流注之，又東北，南河水北流注之，又曲折東北，左納豐林川、清化水，東入延長。南：石油泉。安塞簡。府北四十里。北：雲臺。東：天澤。西：龍安山。延水自保安入，西北納杏子河，逕城南，曲折東南入膚施。西南：洛水，南入甘泉。北有邊墻。甘泉簡。府南九十里。東北：伏陸山。南：秦冒、溫泉山。洛水自安塞入，右納自修川、北河、美水，左納清泉水、漫漲河水，南入鄜州。西南有甘泉，縣以此名。臨真鎮，縣丞駐。安定簡。府北百八十里。東：鵬山。西：祖師。南：祖師山。西北：高柏山，懷寧河出焉，亦名走馬水，又東北有東溝，並東入清澗。秀延水自安塞入，即北河，俗名縣河，逕城北，合根水、革班川，東南亦入清澗。南：清化水，南入膚施。保安簡。府西北二百二十里。東：艾蒿嶺。南：石樓臺山。西：九吾。洛水自靖邊入，逕城西，納梁家河、吳堡川、周水，東南入安塞。北：杏子河，亦自靖邊入從之。有沙家、靜遠二鎮。宜川簡。府東南二百八十里。東：鳳翅山。北：石關。西南：丹陽。東南：盤古山。黃河自延川入，南延水，逕東北來注之。又南過壺口，受雲巖河，經孟門，受銀川水，即西川，又東南入韓城。北有百直、交口鎮。延川簡。府東北百九十里。城西：西山。東：東峰。西北：青眉山。黃河自清澗入，至老龍口，秀延水合清平川、南站川諸水，東南流注之，又南入延長。西北：永平村，有石油井。延長簡。府東百五十里。東北：獨占。北：高奴山。西：延水自膚施入，逕城，右合關子口，左小鋪原水，又東逕翠屏山，納蘇家河，右安溝，東南入宜川。西北交口水，東至延川注延水。南：錦屏山，下舊有石油井。光緒三十二年，用新法鑿取，油旺質佳。附近膚施、延川、宜君數縣境均產石油。定邊沖，繁。府西北三百五十里。明正統二年置定邊營，屬延安鎮。雍正九年，以定邊、鹽場、磚井、安邊、柳樹澗五堡地置，屬榆林府。乾隆初來隸。東南：南梁山。西北：白露山，即白於山，洛水出焉。右合貝川水、郎兒溝，又東，左合吳倉坡水，東南入保安。南：三山水，一名耿家河，自甘肅靈州入，復合黃家泉，西南入甘肅環縣。北有邊墻，自甘肅花馬池入，東南至靖邊。西：鹽場堡，縣丞駐，後省。靖邊沖，難。府西北三百里。明成化十一置靖邊營，屬延綏鎮。順治初為靖邊所。雍正二年設同知，九年，以安邊、安塞、鎮羅、鎮靖、龍州五堡地置，屬榆林府。乾隆初來隸。西南：大白蓮花山。東：箭桿山。東南：蘆關嶺。西紅柳河，東荍麥河，至城北合流，北出邊墻，折東復入懷遠邊墻為［C104］水。東北：寺灣河、大理河，並東入懷遠。龍州堡、寧塞堡二汛。又寧條梁汛，巡司同駐。

榆林府：沖，繁，難。延榆綏道治所。初沿明制，置東、中、西三路道。康熙元年省西路入中。雍正九年改中為榆葭道，東為延綏鄜道。乾隆二十六年改。總兵同駐。明曰榆林衛。雍正九年，改置榆林府，並置榆林、懷遠、定邊、靖邊四縣。乾隆初，改定邊、靖邊屬延安府，葭降州，暨所隸神木、府穀二縣來隸。南距省治一千三百五十里。廣五百二十里，袤二百二十二里。北極高三十八度十八分。京師偏西七度六分。領州一，縣四。榆林沖，難。倚。本雙山、常樂、保安、歸德、魚河五堡地，明成化七年置榆林衛。雍正二年省入綏德，九年復置縣為府治。城東：駝山。北：紅山，上築墩。東南：石山。無定河自懷遠入，西逕城南而東。清水河一名西河，即榆林河，自邊入，西北納縣境諸水，東南流注之，又東南入米脂。東北：葭蘆川，一名沙河，東南入葭州。西北邊墻有魚河堡、常樂堡二汛。南：碎金鎮。驛二：榆林、魚河。懷遠沖。府西百六十里。明天順中置懷遠堡，屬榆林衛。雍正二年改屬綏德。九年以懷遠、波羅、響水、威武、清平五堡地置，來隸。南：火石山。東：五龍。西南：龍鳳山。無定河即生水，上流曰額圖渾河，一名奢延河，又名幌忽都河，自鄂爾多斯右翼入，逕城北而東，納硬地梁、黑水頭河、柿子河諸水，又東入榆林。西南：［C104］水自靖邊入，東北流，逕城北出邊墻，入無定河。南：大理河自靖邊入，合小理河，東入米脂，復經城東南入米脂。西北：邊墻。葭州疲，難。府東南百七十里。明屬延安府。雍正三年升直隸州。乾隆初，仍降州來隸。南：白雲。北：第一峰。西：西嶺。黃河自神木入，南禿尾河，即吐渾河，逕城北，東南流注之。葭蘆川自西南合五女川，東流來注之，又南受烏龍水、荷葉川入吳堡。神木沖，繁。府東北二百四十里。明屬葭州。乾隆初來隸。西：筆架。東南：天臺。東：龍眼山。東北：響石崖，石馬河出，入府穀注河。河水折西南入，受屈野河、芹河、泗滄河、大柏油河、柏林河諸水，西南入葭。禿尾河自邊入，合永利河從之。神木營，理事同知駐。西南：柏林堡汛。府穀沖。府東北二百里。明屬葭州。乾隆初來屬。北：高梁山。西南：又保。東：五龍山。黃河自鄂爾多斯左翼緣東界而南，受黃甫川、清水川，經南界，孤山川自西北合鎮羌水、麻家溝水、木瓜川，東南流注之，又西南，受石馬川，入神木。有孤山堡、木瓜園堡、清水堡三汛。巡司駐麻地溝。府谷、孤山、鎮羌廢驛。

乾州直隸州：沖，繁，難。隸西乾鄜道。明屬西安府。雍正三年，升直隸州。東南距省治一百六十里。廣九十五里，袤二百二十里。北極高三十四度三十三分。京師偏西八度十五分。領縣二。西北：梁山。東北：雞子堆。西：明月。北漠谷水，西北武水，一名武亭水，即杜水，均逕城西南入武功。東北：泔水，納甘溝，東入醴泉。鎮七：薛祿、陸陌、臨平、陽峪、馮市、陽洪、關頭。驛一：威勝。武功沖，繁。州西南六十里。東：東原。西：西原。西南：三畤原。渭水自扶風入，逕城南，嘉慶中北徙，東入興平。西北：武水自州入，逕城北，合漠谷水，又東南，湋水東流來匯，又南入興平。清水自盩厔入，東北流，逕城東南，又東至興平入渭。鎮六：魏公、游鳳、普集、大莊、楊陵、永安。驛一：邰陽。永壽沖。州西北九十里。西南：武陵山。北：分水嶺，泔水出，逕城東，漠谷水亦出之，逕城西，並南入州。武水出西南石牛山南，逕州西北，復逕縣南入州。西北：拜家河，東北入邠州，注太谷水。北：呂公渠，西南：趙家渠、李家渠、杜渠。鎮四：底窖、蒿店、監軍、儀並。驛一：永安。

商州直隸州：繁，疲，難。隸潼商道。明屬西安府。雍正三年，升直隸州。西北距省治三百里。廣四百六十里。袤四百三十里。北極高三十三度四十九分。京師偏西六度三十五分。領縣四。東南：商山。西：熊耳山。東：雞冠。北：金鳳、小華。西：西巖。西北：塚嶺，即秦嶺。丹水一名丹江，出其東麓，合黑龍峪水，東南流，受水道河、林岔河，經城南，受乳水，又東南受老君峪水，入山陽。有商洛、老君店、黃川、大荊、泉村、西巿、豐陽諸鎮。龍駒寨汛，州同同駐。又東，武關汛。鎮安繁，疲，難。州西南三百四十里。北：都家嶺、長陵、天書山。東南：石驢。東北：夢穀。金井河自孝義緣界入，合社川河，東南入山陽。北：乾祐河，逕城東南，納縣河、冷水河、西南洵河，合小任河，並東南入洵陽。又西南大任河，亦東南入洵陽，注于洵河。有鎮安營駐防。雒南簡。州東北九十里。北：云堂山。東北：陽華。東南：王喬。西：塚嶺山，洛水出焉，東南逕元扈山，北納文峪川，又東逕城北，合石門川，又東會縣河，故縣川，靈水、要水，逕熊耳山，北入河南盧氏。三要司，巡司駐。雞頭關汛。山陽簡。州東南百二十里。東南：天柱山。北：蓮花、元武。東：孤山。西：三鳳。西南：金井河，即甲河，自鎮安入，合花水河，至城南合河口。安武水即關柎水，逕城西，合縣河、桐峪河，又東受董家溝、箭河、漫川河諸水，南入湖北鄖西，注于漢。東：丹江，與銀花河並入商南。竹林關、漫川關二汛。商南簡。州東南二百五十里。南：商雒山。東：魚難。東南：青山。東北：角山。丹水自州入，西南受銀花河，為兩河，又東納武關河、清油河，逕城南，合縣河、湘河，東入河南淅川。有富水關汛。

邠州直隸州：簡。隸鳳邠道。明屬西安府。雍正三年，升直隸州。東南距省治三百二十里。廣二百九十里，袤九十五里。北極高三十五度四分。京師偏西八度二十三分。領縣三。南：豳山。西：無量。東：蒲澤谷。涇水自長武緣界入，西北而東，逕城北，合安化河、白土川即漆水，復合西河、南河，左納皇澗、過澗，又東南至斷涇渡，右納太峪河，緣永壽界入淳化。鎮七：高村、大峪、宜祿、停口、永樂、史店、白吉。驛一：新平。三水簡。州東北六十里。城東：翠屏。東南：石門山，七里川出，即姜嫄河，西南入淳化。東北：汃水，一名縣河，自宜賓入，受連家河、蒼耳溝水，逕城南，並西南入州。西北：大陵水，即皇澗，自甘肅正寧入，會羅川水，其南梁渠川，即過澗，並入州。又西北，馬嶺水，入甘肅寧州。鎮五：土橋、張洪、太羽、職田、底廟。淳化簡。州東南百四十里。東北：壽峰山。西北：甘泉山。西：涇水左瀆自涇入，受姜嫄河，逕城南入醴泉。冶谷水出縣北蠍子掌山，屈東，逕城東，匯甘泉、走馬水、胡盧河，東南入涇陽。東北：清水，自耀緣界，東南流，仍入之。鎮六：常實、大店、石橋、辛店、通潤、姜嫄。長武簡。州西北八十里。西：鶉觚原。北：神龍。南：宜山。涇水自甘肅涇州入，逕北界，受馬蓮河，折南逕城東，至回龍山北。西南黑水即芮水，與納水合，東南流注之，又東南入邠。鎮三：停口、冉店、窯店。驛一：宜祿。

鄜州直隸州：繁，疲，難。隸西乾鄜道。明屬延安府。雍正三年，升直隸州。南距省治五百五十里。廣三百五十里，袤三百八十五里。北極高三十六度四分。京師偏西七度十一分。領縣三。南：高奴山。東北：晉師。北：開元坡。北：洛水自甘泉入，南流，納採銅川、牛武川、逕城東南，廂西水合開撫水，自洛川會街子河來注之，又南入洛川。西北：華池水，即清水河，自甘肅合水入，逕城西，與黑水會，又南納直道河、三川水，西南入中部。州判駐王家角鎮。又交道、屯磨、張村、隆益、牛武五鎮。洛川簡。州東南七十里。舊治在東北。乾隆三十一年徙鳳棲堡，為今治。北：高廟山。東南：爛柯。南：鄜畤山。洛水自西北，南流，納杜家河，入中部。東仙宮河、黃梁河，逕城南，西南流注之，又南入中部。東南：聿津河，西南入宜君。又南川水，東入宜川。鎮十六：仙宮、白城、化石、土基、黃連、吳莊、興平、梁原、樂生、化莊、硃牛、漢寨、廂西、進蒙、永鄉、聿津。中部簡。州西南百四十里。城北：橋山。西北：石堂。洛水自洛川入，右受華池水、沮水、香川水、五交河，又南入宜君。鎮五：北谷、保安、孟家、蘆保、龍坊。驛一：翟道。宜君簡。州西南二百十里。東南：秦山。西北：太白。西南：青龍。洛水自東北，南流，右受石盤川，左受沙河，即聿津河，又南入白水。西南：纏帶水，合玉華川，東北流，入中部，注沮水。又馬蘭川，西南入三水。姚渠川，東南入同官。馬蘭鎮，巡司駐。又雷遠、五里、杏頭、石梯、偏橋、突泉六鎮。縣西姚曲村有石油井。

綏德州直隸州：沖，繁。隸延榆綏道。明屬延安府。領縣一。雍正三年，升直隸州，以延安府之清澗來隸。乾隆元年，以葭州之吳堡來隸。西南距省治一千一百里。廣二百七十里，袤二百四十五里。北極高三十七度三十七分。京師偏西六度二十五分。領縣三。城內：疏屬山。西南：雕陰。西：合龍。東：鳳凰山。黃河自吳堡入，南入清澗。無定河自米脂入，至城東北，右納大理河、懷寧河，東南入清澗。驛一：義合。米脂簡。州南百四十里。南：文屏。北：高家山。無定河自榆林入，逕城西，左納背川水，西南大理河自懷遠入，並南入州。驛一：［C104］川。清澗簡。州南百四十里。明屬延安府。雍正三年來隸。城內：草場山。西：筆架、烽臺。北：官山。黃河緣東界而南，東北無定河，東南流注之，又南入延川。西：秀延水，即辱水，一名清澗水，東流，納士子河，折東南，納坡底河，南入延川。西北：懷寧河，東北流入州境、驛二：奢延、石嘴。吳堡簡。州東百四十里。明屬葭州。乾隆初來隸。西北：高原砦山。南：龍鳳。北：大境。黃河自葭入，東北緣界，東南流，納黽洲水，又西南，納柳毫溝、相公泉、清水溝諸水，又東南入州。宋家川、川口、辛家溝鎮。驛一：河西。


\end{pinyinscope}