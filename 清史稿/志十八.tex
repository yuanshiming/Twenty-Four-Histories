\article{志十八}

\begin{pinyinscope}
災異四

洪範曰：「金曰從革。」金不從革，則為咎徵。凡恆暘、詩妖、毛蟲之孽、犬禍、金石之妖、白眚、白祥皆屬之於金。

順治元年八月，蒼梧旱。三年，平樂、永安州大旱，二月至八月始雨；臺州自三月不雨至於五月；紹興府自四月至八月不雨；金華府屬旱；東陽自四月至九月不雨；浦江旱；南昌各府自五月至十月不雨，大旱。秋，萍鄉、萬載大旱。四年夏，通州旱。秋，開化、江山旱。五年夏，饒平旱。六年，吉州自春徂夏旱。七年夏，萬泉旱。八年，甘泉、延長、安定自四月至九月不雨；崖州不雨，逾年三月乃雨。九年春，銅陵、無為、廬江、蕪湖、當塗旱。五月，上海亢旱。九月，武強旱。十年夏，樂亭旱。秋，海寧、高郵旱。十一年四月，天臺大旱。七月，襄垣、沁州旱。十一月，武強旱。十二年正月，順德大旱。四月，金華屬五州旱。五月，鄒平旱，遂安自夏徂秋不雨。八月，昌樂、曲江、湖州、衢州、龍門、開化、江山大旱，禾盡枯。十月，揭陽、全椒旱。十三年春，章丘、潞城、高平、沁水旱。九月，揭陽大旱，深潭俱竭。十四年五月，蕭縣、太湖旱，湖井盡涸。八月，涇陽、商南旱。十五年八月，昌樂大旱。十一月，龍州旱，逾年四月乃雨。十六年五月，惠來、思州、玉屏、安南旱。十七年，三水春旱不雨，至小滿乃雨。秋，鎮海、惠州、天臺旱。十八年，寧波、東陽自夏徂秋不雨，南籠府、海鹽、壽昌、江陰、東阿、蒲州旱。八月，餘姚、臨安、嚴州、桐鄉旱。

康熙元年九月，昌黎旱。二年二月，東莞、鄆城旱，六月始雨。四月，江陰旱。五月，萬載、黃州旱。六月，懷來旱。八月，保安、羅田、蕭縣旱。三年春，交河、邢臺、內丘、揭陽旱。夏，長山、平原、禹城、臨道、武定、阜陽、鄒縣、費縣、定陶、莘縣、華陽、寧海旱。四年春，朝城、城武、恩縣、堂邑、夏津、萊州、東明、靈壽、武邑大旱；高密自三月至次年四月不雨，大旱。夏，登州府屬大旱。七月，文水、平定、壽陽、孟縣、代州、蒲縣旱。八月，兗州府、濟寧州旱。五年二月，揭陽旱。三月，三水旱。五月，鍾祥、大冶旱。六月，寧海、衡州旱。秋，宣平、松陽大旱，至次年四月始雨。六年春，廣州、惠州、海豐、惠來旱。四月，黃州府屬旱。五月，應山、黃安、蘄水、羅田大旱，萬載自夏徂秋不雨。七年六月，黃安、羅田、懷安、西寧、龍門旱。七月，靜海旱。八年七月，臨海旱。九年春，開州、東明、蠡縣、廣平、任縣、武清、大城、景州、慶雲、靈壽、沙河、磁州、元城大旱無麥。夏，東陽、羅田旱。冬，棗陽、安陸、德安大旱。

十年春，霸州、公安、石首旱。四月，龍山、黃安、麻城、廣濟大旱，金華府屬六縣，五月不雨至於九月；湖州大旱，自五月至九月不雨，溪水盡涸；桐鄉大旱，地赤千里。六月，鄞縣、象山、寧海、天臺、仙居、烏程、蘭溪旱。七月，齊河、東明、邢臺、廣平、江浦、蘇州、鎮洋、任縣、成安旱。八月，太湖、新城、唐山、西寧、懷安旱。九月，紹興屬八縣大旱。十一年春，芮城、解州旱。四月，福山旱。五月，高密大旱。八月，臨朐旱。十二年，揭陽春、秋旱，惠來春旱。夏，陽信旱。九月，高明、興寧大旱。十三年春，樂陵、許州、剡城、費縣旱。四月，濟南府屬旱。六月，高郵、★陶、恩縣旱。七月，鄖陽、黃安、麻城、羅田旱。十四年六月，海寧旱。七月，黃安、羅田旱。十五年春，興寧旱。十六年，湖州、萬載自五月至七月不雨，大旱。十七年春，東流、壽州、全椒、五河、泰安旱。夏，桐鄉、嘉定、黃岡旱。八月，金華、寧州、高淳旱。十八年春，滿城旱。四月，杭州旱。萬安、羅田、宜都、麻城、公安自五月至八月不雨，大旱。蘇州、昆山、上海、青浦、陽湖、宜興大旱，溪水涸。六月，萊州、平度旱。七月，合肥、廬江、巢縣、無為、舒城、當塗大旱。九月，臨縣大旱。十九年夏，蠡縣旱。秋，開建、連州、翁源旱。十一月，萬全大旱。

二十年春，安丘旱。夏，溫州、寧波旱。井泉涸；奉化秋冬無雨，井竭；黃巖、仙居、太平、義烏旱，井泉涸。二十一年五月，連平旱。九月，博田、北流旱。二十二年，揭陽自正月至四月不雨。三月，黃縣、惠來、普寧旱。夏，汶上、鄒縣、兗州、曲沃旱。七月，太平旱。二十三年，彭水、壁山自五月至八月不雨。六月，蓬州、鄰水、興安、漢陽、安邑、洵陽、綏德州、秦州旱。秋，邢臺、棗強、獲鹿、井陘、酆都、遂寧、巫山旱，井涸。二十四年春，安定旱；瑞安、曲江、樂昌春夏不雨，井泉竭。二十五年，恭城自五月至八月不雨。六月，沁州、普州、★城、饒陽旱。七月，孝感、黃安、麻城旱。二十六年四月，樂昌旱；嚴州自五月至八月不雨，禾苗盡槁；鄞陽夏秋大旱。七月，開建、鶴慶、海豐旱。二十七年，瑞安自夏徂秋不雨；湖州、寧州旱。二十八年，羅田、石首、枝江旱，自五月至九月不雨；宣平自夏徂秋旱，井泉涸。六月，萬全、景州、清苑、新安、獻縣、東光、普州、曲陽、武強、沙河旱。秋，開建、應城旱，河水涸。二十九年四月，湖北全境旱。六月，樂平旱，竹溪自夏徂秋旱。

三十年春，開平、揭陽、化州旱；陽春自正月至四月不雨。五月，介休旱。七月，邢臺、懷安旱。三十一年三月，臨潼旱。夏，孝感旱。九月，青浦旱。三十二年，杭州、嘉興、海鹽自春徂夏大旱，禾盡槁。六月，桐鄉旱。七月，震澤、昆山、嘉定、青浦、丹陽大旱，河水涸。三十三年秋，黃岡、蘄水、黃安、廣濟、江夏、武昌、興國、大冶旱。三十四年夏，長寧、馬邑旱。秋，永寧州、臨縣旱。三十五年四月，臺州旱。五月，靜樂、衢州旱。秋，永安州、平樂、蒼梧旱。三十六年春，陽江、陽春、永安州、平樂旱。六月，順德旱。八月，桐廬、松陽旱。三十七年四月，豐樂旱。五月，銅陵旱。三十八年三月，黃陂旱。夏，杭州、桐鄉旱。秋，武昌、陽湖旱。三十九年二月，湖州旱。五月，沙河旱。秋，常山旱。

四十年五月，堂邑旱。六月，蘭州、河州旱。九月，瓊州旱。四十一年，高郵大旱。四十二年三月，宣平旱。五月，橫州旱。六月，連州旱。四十三年春，青浦、沛縣、沂州、樂安、臨朐旱。五月，靜寧州、衢州旱。六月，絳縣旱。八月，永平旱。四十四年春，朝陽旱。四月，羅田、上海旱。九月，鉅鹿旱。四十五年春，瓊州旱。五月，黃巖旱。四十六年夏，池州、石門、湖州、海鹽、桐鄉旱，河港皆涸。秋，臨江府屬、當塗、蕪湖、東流、含山、歷城旱。四十七年夏，東平、平原、霑化、臨朐旱。秋，黃岡、恩縣、茌平、臨清旱。四十八年四月，溧水旱。秋，武進、滿城旱。冬，湖州旱。四十九年二月，揭陽、澄海旱。五月，臨朐、新城、武強旱。秋，湖州、臺州、仙居旱。

五十年七月，應城、枝江、德安、羅田旱。五十一年五月，固安、定州、井陘、清苑旱。九月，崖州旱。五十二年夏，臺州、常山旱，至十月不雨。秋，五河大旱。五十三年春，臨朐旱。五月，宣平、東明、元氏旱。六月，臺州、蘇州、震澤、陽湖旱，景州夏、秋旱。五十四年春，翼城、陽江、解州旱。六月，銅陵、合肥旱。七月，鶴慶旱，惠來自八月歷冬不雨。五十五年二月，海豐、朝陽旱。五月，揭陽、福山、密雲、懷柔旱，常山夏、秋旱。五十六年，福山旱。五十七年春，南昌旱。四月，臨朐旱。秋，崇陽、寧陽旱。五十八年二月，曲阜旱。夏，福山、常山、縉雲、峽江旱。八月，義烏旱。五十九年夏，東平、岳陽、曲沃、臨汾、湖州、桐鄉、石門旱。秋，臨朐、沁州旱。六十年春，興寧、全州、安州、臨安、登州、西安、延安、鳳翔旱；懷柔自春不雨至五月，二麥無收；鶴慶春、秋旱；慶遠府大旱，自正月至七月不雨，田禾盡槁；桐廬自五月至七月不雨，禾盡枯；橫州自六月至九月不雨；昌化、桐鄉、海寧旱，河涸。七月，宣平、嵊縣、寧都、黃岡、房縣旱。八月，夏津旱。六十一年二月，濟南旱。六月，武進、無為、含山、青城、海寧、湖州、寧津旱；祁州夏、秋旱；松陽、鍾祥、江陵、荊門旱。

雍正元年春，元氏旱。夏，海寧、湖州、桐鄉、井陘、武進、祁州、莒州、蒙陰、東昌旱。秋，雞澤、嘉興、蘇州、高淳、昆山大旱，河水涸。二年，鶴慶自二月至八月不雨。夏，海寧、嘉興旱。七月，景州、景津、全州旱，井泉涸。三年春，霑化、莒州旱，河涸。夏津春、夏旱。七月，全州、丘縣旱。四年春，壽光旱。五月，英山旱。五年六月，慶陽府屬旱。六年五月，洛川旱；興安自七月旱至次年二月始雨，竹木盡枯。七年春，元氏旱。八年八月，東光、滄州旱。九月，邢臺、平鄉、沙河、揭陽、長治旱。十年春，平原、曲阜、莒州、北鄉旱；沂州自正月至六月不雨。六月，臨清、福山旱。十一年春，同官、常山旱。八月，濟南府屬旱。十二年春，膠州旱。六月，同官、甘泉旱。十三年五月，夏津、壁山、池州旱，湖水涸。七月，蒲圻、鍾祥、當陽、宜都、江夏、崇陽、蘄水旱。

乾隆元年，潮陽旱。二年三月，會寧、東安旱，無麥；玉田春、夏大旱。六月，漢陽、黃陂、孝感、黃岡、麻城旱。九月，獲鹿、欒城、平山旱。三年，鹽城自二月至六月不雨，大旱，赤地千里。夏，震澤、清河旱。九月，武進、鹽城旱。四年春，蘄水、高郵旱。夏，通州、潛山、銅陵、合肥、廬江、青浦、無為、東流旱。秋，漢陽、黃陂、孝感、鍾祥、京山、天門、武昌旱。五年六月，全州旱。六年，嘉應、崖州春、夏旱。七年春，廣寧、鶴慶、龍川、潮陽、饒平、普寧旱，陽江春、夏旱。八年春，壽州旱，新安自春徂夏不雨。四月，銅陵旱。閏四月，★城旱。六月，德州、武強、正定、河間、寧津、衡水旱。冬，武昌府屬旱。九年四月，西清、慶平、高邑、寧河旱。七月，武定府屬旱。

十年五月，三河旱。秋，元氏、邢臺、棗強、懷來、正定、無極、★城、樂平、代州旱，晚禾皆★。十一年，雲都自五月至七月不雨。十二年春，即墨、平度旱。夏，文登旱。秋，高密、安邑、垣曲旱。十三年三月，臨安旱。五月，嘉興、石門旱。六月，芮城、懷來旱。十四年十

月，大同府屬旱。十五年春，惠來旱。五月，交河、蘄城旱。秋，連州旱。十六年七月，溧水、連州、惠來旱；建德、遂安、淳安、壽昌、桐廬、分水夏、秋不雨，禾苗盡槁。十七年春，房縣旱，解州自五月至七月不雨。秋，海寧、富陽、餘杭、臨安、杭州、雷州、諸城、寧鄉旱。十八年，桐廬春、夏旱，禾苗枯，井泉涸；廣靈自五月至九月不雨。秋，唐山、樂清、平陽旱。十九年，荊門州大旱，至二十一年始雨。

二十年三月，普寧旱。五月，梧州旱。七月，黃縣旱。十一月，武進旱。二十一年，金華春、夏旱。五月，桐鄉、天門旱。二十二年春，龍川大旱，惠來自春徂秋不雨。夏，石門、梧州、桐鄉旱。二十三年三月，東平旱。六月，慶陽旱。二十四年，平定、樂平、盂縣春、夏大旱。六月，枝江、高郵、太原旱。秋，代州、翼城、寧州、寧鄉、安邑、絳縣、垣曲、潞安、河津、應州、大同、懷仁、山陰、靈丘、豐鎮、甘泉、新樂旱。二十七年夏，會寧、湖州旱。二十八年，武昌旱。二十九年夏，寧津、東光旱。

三十年夏，洛川旱。三十一年秋，文登、榮成旱。三十二年，湖州旱。三十三年四月，陽湖、高郵旱。六月，日照、石門、嘉善旱，連州夏、秋大旱。七月，孝感、安陸、雲夢、應城、應山、武昌、鍾祥、棗陽旱。八月，泰州大旱，河竭。三十四年六月，高淳旱。三十五年夏，臨潼、珙縣旱。七月，常山旱。三十六年二月，即墨旱。夏，五河旱。冬，瑞安、當陽、宜城旱。三十七年春，文登旱。秋，宣平旱。三十八年夏，洛川旱。七月，壽光、宣平、天津、青縣、靜海、武清、東光、寧津旱。三十九年七月，鍾祥、荊門州、應城、黃安旱。八月，秦州、鎮番、慶雲、南樂、霸州旱。

四十年六月，杭州旱，九月兼旬不雨；房縣、溧水、武進、高郵、文登、榮成旱。四十一年秋，平定、樂平旱。四十二年夏，洛川、穀城、歸州旱。八月，吳川、武寧、宣平旱。四十三年，太原自正月至五月不雨，諸城旱。夏，嘉興、石門、東平旱，河涸。秋，江夏、武昌、崇陽、黃陂、漢陽、鍾祥、潛江、保康、枝江旱。冬，九江武寧旱。四十四年六月，湖州、武城、安丘、泰安、潛山旱。四十五年五月，應城旱。四十六年四月，宣平旱。六月，金華、新城旱。四十七年春，文登旱。五月，黃縣旱。六月，羅田旱。秋，綏德州旱。四十八年二月，文登、榮成、綏德州旱。秋，菏澤旱。四十九年二月，寧陽、菏澤旱。三月，大名府屬七州縣旱。五月，應城旱。秋，寧陜大旱，長安河涸。

五十年二月，江夏、武昌旱，濟南、菏澤自春徂夏不雨。夏，鄒平、臨邑、東阿、肥城、滕縣、寧陽、日照、嘉善、桐鄉、宣平、蘇州、高淳、武進、甘泉皆大旱，河涸。秋，太平、觀城、沂水、壽光、安丘、諸城、博興、昌樂、黃縣旱。五十一年春，東平旱。五月，洮州旱。七月，荊門州、松滋旱。五十二年三月，黃縣、博興旱。夏，滕縣大旱，微山湖涸。五十三年三月，黃縣復旱。五十四年，宜都大旱。自三月至五月不雨。五十六年五月，應山大旱。五十七年，歷城、霑化、黃縣春早。秋，順德、武強、南宮、慶雲、靜海、望都、蠡縣、樂亭旱。五十八年，陵川自二月至三月不雨，保定、大名、元城、東光春旱。七月，德平旱。五十九年三月，文登、榮成旱。秋，黃縣不雨至冬。六十年春，鄒平、壽光、昌樂、諸城旱。五月，蓬萊、黃縣、棲霞、江山、溪陽旱。秋，文登不雨。

嘉慶元年春，浦江旱。五月，穀城、麻城旱。夏，洛州、懷遠旱。秋，漁陽旱。二年五月，江陵旱。三年四月，黃安旱。五月，青浦旱。六月，文登、榮成旱。四年夏，江山大旱。五年春，枝江旱。夏，安康旱。六年春，章丘旱；榮成夏秋大旱，草木盡枯。七年四月，京師旱。五月，金華、江山、常山旱。六月，武昌、漢陽、黃川、德安、咸寧、黃岡、安陸旱。八月，宣平、嵊縣、南昌、臨江旱。八年，江山自春徂夏不雨。九年二月，臨朐旱。夏，漢陽旱。秋，定平旱。十年六月，章丘大旱。十一年夏，泰州旱。十二年二月，武進、黃縣旱。四月，樂清旱。五月，崇陽、石首旱。七月，宣平旱。八月，灤州不雨。十三年春，樂清不雨，黃安春、夏旱。十四年四月，邢臺、應山旱。十五年，安丘春、夏大旱。十六年春，黃縣旱。四月，京師、臨榆、撫寧旱。五月，永嘉、麗水、縉雲、景州、嵊縣、鍾祥、房縣、江陵、宜都旱。六月，曲陽、蓬萊、招遠、寧海、文登、即墨旱。秋，觀城、臨朐旱。十七年春，東阿、滕縣、高唐旱。十八年春，東平、東阿、濟寧、曹縣旱。夏，保康旱。八月，鄖縣、麻城、鍾祥、襄陽、棗陽旱。九月，樂清、寧津、南樂、清苑、邢臺、廣宗、井陘、清豐、武邑、唐山、望都、南宮旱。十九年春，應城、鄖縣、蘄水、羅田旱。夏，嘉興、新城、湖州、石門、鍾祥、武進、臨朐、定遠、泰州、通州皆大旱，河盡涸。七月，青浦、蘇州、高淳旱。二十年六月，嘉興旱。七月，灤州旱。二十一年九月，麗水大旱。二十二年四月，曲陽旱。秋，長清、觀城、博興、蘇州、定州、諸苑、固安、武強、涿州、清苑、無極、廣宗旱。二十四年六月，貴陽、湖州、石門旱。八月，應山、麻城旱。九月，黃陂旱。二十五年，新城自二月至七月不雨。五月，黃梅大旱。八月，縉雲、麗水、嵊縣、南昌、建昌、臨江、贛州、袁州、武昌、咸寧、崇陽、金華、常山旱。

道光元年秋，黃巖、龍泉旱。二年春，宜都、日照旱。夏，嘉興、湖州旱。三年夏，滕縣大旱。四年，宜城自四月至六月不雨，曹縣、房縣、麻城旱。秋，章丘、榮成旱。五年六月，應山旱。七月，歷城、黃縣旱。六年春，諸城、東阿旱。六月，永豐、萬安旱。七年七月，內丘大旱。九年，湖州夏、秋旱，宜城八月不雨至於十月。十年夏，湖州旱。秋，武強、唐山旱。十二年春，昌平大旱，六月始雨；內丘、懷來、萬全、望都旱。夏，嘉興、湖州、嵊縣旱。七月，東光、靜海旱。九月，陵縣、臨邑、鄒平、新城、博興旱。十三年春，武清旱。夏，皋蘭、狄道州旱。十四年春，孝義旱。秋，定海旱。十五年春，元氏、臨朐、枝江、宜都、宜昌旱，黃巖自五月至七月不雨，縉雲自五月至八月不雨。夏，湖州、永嘉、麗水、嵊縣、宜城、穀城旱。七月，房縣、黃州、安陸旱。冬，太平、玉山、武昌旱。十六年春，登州府屬旱。夏，應城、皋蘭、狄道州、孝義旱。十七年，臨朐自正月不雨至於五月。六月，雷州旱。七月，元氏、阜城、邢臺旱。十八年夏，常州、應山、靖遠旱。八月，阜陽二十一州縣旱。十九年三月，武強、懷來旱，望都春、夏無雨。秋，莊浪大旱。二十年，皋蘭、狄道州、金縣旱。二十一年九月，寧陽旱。二十三年七月，湖州旱。二十四年，光化秋、冬旱。二十五年六月，青田旱。七月，縉雲、雲和旱。二十六年六月，藍田、三原大旱。二十七年夏，宜城大旱。秋，麗水大旱。二十八年春，永嘉旱。秋，昌平旱。二十九年七月，莊浪大旱。三十年夏，嵊縣、太平、寧陽、皋蘭旱。

咸豐二年，定海、常山旱。四年五月，麗水旱。七月，咸寧、保康旱。五年正月，皋蘭旱，四閱月不雨。四月，青縣旱，武昌夏、秋旱。六年，宜城、安陸自夏徂秋不雨，樹木多枯死。五月，咸寧、桐鄉、黃陂、鍾祥、潛江大旱，河水涸。閏五月，隨州大旱，至九月始雨。六月，嘉興、蘇州、青浦旱。七月，武進、羅田、通州、肥城、陵縣旱，河水竭。七年春，昌平、唐山、望都旱。夏，清苑、元氏、無極、武邑、永清、廣宗、柏鄉旱。八年夏，青縣旱。九年春，即墨旱。夏，臨朐、濱州、黃縣旱。七月，元氏、灤州旱。十年春，清豐、蓬萊、皋蘭旱。六月，青縣大旱。十一年，青縣春、夏不雨。七月，太平旱。八月，皋蘭、通渭、秦安大旱。

同治元年二月，青縣旱。六月，孝義、皋蘭旱。七月，葦縣、棲霞、咸寧、江夏旱。二年，嵊縣旱。三年夏，常山旱。秋，崇陽、撫寧旱。四年春，蘄水大旱荒，民有鬻子女者。秋，麻城旱，高鄉自冬至次年夏不雨。五年夏，江夏、江山旱。九月，崇陽、漢陽旱。六年夏，昌平、玉田、黃陂、荊門、德州旱。秋，邢臺、懷來、武昌、黃州旱。七年春，皋蘭旱。冬，陵縣旱。八年春，青縣旱。九年春，新樂、黃縣旱。十年春，清苑大旱，無麥。十一年，皋蘭春、夏旱。十二年五月，公安、枝江旱。十三年三月，江陵、公安、枝江旱。秋，均州旱。

光緒元年，青縣夏、秋旱。二年春，望都、蠡縣、灤州、臨榆旱。五月，肥城旱。八月，★城旱。三年四月，武進、霑化、寧陽、南樂、唐山旱，應山夏、秋大旱。四年春，東平、三原旱。七月，內丘、井陘、順天、唐山、平鄉、臨榆旱。八月，京山旱。六年秋，甘泉、魚臺、邢臺旱。八年六月，均州、雲夢、鶴★州旱。十一年秋，東光旱。十三年七月，靖遠、東光旱。十六年，皋蘭春、夏旱。十七年，靜寧、合水旱。十八年六月，皋蘭、金華、靜寧、通渭、洮州、安化旱。十九年五月，太平旱。二十年，太平自七月至十月不雨，大旱。二十一年六月，太平旱。二十四年九月，寧津旱。二十六年六月，涇州、皋蘭、平涼、莊浪、固原、洮州旱。閏八月，南樂、邢臺旱。二十七年春，皋蘭、平涼、莊浪、固原、洮州大旱。三十三年，皋蘭旱。三十四年八月，蘭州、靜寧大旱。

宣統元年，甘肅全省亢旱。

順治元年十一月十二日，鹽亭山頂崩一大石，如數間房，橫截路口，是夕大風雨，居民避張獻忠者得脫大半。先是有童謠云「入洞數，鉆巖怪，沿山走的後還在」，至是果應。

康熙十四年，籓王尚可喜於■秀山築壘，土中得一石碑，其碑文云：「抱破老龍傷■秀，八風吹箭入陀城，種柳昔年曾有恨，看花今日豈無情？殘花已自傷零落，折柳何須關廢興，可憐野鬼黃沙跡，直待劉終班馬鳴。」似詩似讖，未有能識者。五十七年八月初一，鍾祥火災，先是有童謠云：「八月初一火龍過」，至是果應。

乾隆六年，知州林良銓改修諸葛忠武祠，掘地得二石人，一背銘字云「守土守三分辛苦」，一背金雋字云「遇隆則興。」

光緒五年，文縣有童謠云「兩個土地會說話，兩個石人會撻架」，未幾即山崩地震。

順治七年正月朔，衢州黑熊入城，是年多火災。

康熙二年十一月，平度民間獲兔，八足、四耳、兩尾。二十七年十二月十六日，有黃熊鳴於合浦西門，十七夜復鳴。

乾隆十八年，畢節熊入城，傷二人。

嘉慶七年，陸川有熊傷人。二十三年七月，黃縣有熊走入荏苒村，土人以槍殺之。

順治八年，泰山元君廟鐘鼓自鳴。

康熙十八年正月，六安州金鐵出火。三十九年十一月，海陽馬王廟鐘自鳴，越三日復鳴。

雍正九年五月，七姑廟鐘自鳴。

乾隆三十八年十二月除夕，黃縣叢林、冶基、寶塔三寺鐘鼓自鳴。

嘉慶十四年冬，泰州雨箭。

咸豐八年四月，魚臺兵器夜吐火光。

同治三年九月，東嶽廟鐘自鳴。八年九月，彭澤長嶺酒店釜鳴，聲聞數里許，月餘方止。

順治四年，崇明民家犬生六足。七年，商州民李旺家有犬坐坑上，作人言：「老的忒老，小的忒小。」縛而殺之。十三年，鄒平民生子，犬頭猴身，能吠。

康熙四十五年二月，蕭縣民家犬作人言。

乾隆二年，利津民家犬生一畜，一首二尾七足。

咸豐十一年，來鳳民家犬作人言。

同治十一年，大埔民家犬生六足。

順治元年二月，興國寺前出白氣一道。六年三月，江陰白氣■天，彌月始滅。七年正月二十六夜，昆山西方有白氣如練，十餘日始滅；蕭縣白氣見西方，二十餘日始滅。六月甲申，泰安見白氣■天，益都見白氣■天。十二月三十日，蕭縣見白氣如練數十條，寒光射人。十八年十二月十二日，棲霞白氣■天。

康熙二年夏，萊陽有白氣沖天。七年正月，廣平見白氣■天，西出指東，越二十日方滅；內丘夜見白氣如銀河，經五六日方滅；溫江有白氣，自西直■數十丈，下銳上闊，光如銀，形如竹，經四晝夜方散；威縣見白氣■天。二月，廣州有白氣如槍，長十餘丈，四十日乃滅；武邑夜白氣■天，夜半始散；唐山見白氣■天。七月，高邑夜見白氣如疋布，■西方。九年三月乙丑，廬陵白氣現自西方。十一月，通渭夜見白氣如虹，自南而北。十一年七月十四日夜，交河有白氣自西南向東北，其疾如飛，聲如風。十六年七月壬申夜，盧龍有白氣如霓，自東向日。十八年六月二十四日，武定見白氣貫天。十一月，玉田有白氣自西南來。十九年十月，全椒見白氣於西方，月餘始滅。十一月朔，滄州有白氣如帚，自西南向東北，水夾旬方滅；盧龍有白氣如云，長■向東，越數夕色淡，而高起如帚芒狀；絳縣夜見白氣如虹。初二日，鎮洋西方見白氣■天，長數丈，移時乃滅；臨淄見白氣自西而東。初四日，溫州夜見白氣如練，長十餘丈，月餘始滅。二十年六月二十一日夜，望江見白氣■天，至八月十一日方滅。十一月，山陽見白氣■天，一月始滅；漢中西方見白氣■天如練。二十二年五月己未夜，清河有白氣數道如虹。三十九年九月，江夏見白氣如練，六七日始滅。四十一年二月，沛縣見白氣於西方。六十年十一月十九日，遵化有白氣如練，聚於西南，移時方滅。六十一年六月十四日，嘉定有白氣■天。

雍正九年閏五月二十七日夜，南宮有白氣一道南行有聲。

乾隆十八年九月癸丑，東流有氣如虹著天，色紫白，久而沒。三十五年七月二十八日，肥城有白氣十三道，至夜半乃退。

嘉慶二十年五月，武定有白氣■天向西，長數丈。

道光十三年四月十八日，棲霞有白氣■天。二十年，昌黎夜見白氣■天，逾月乃滅。二十二年春，莘縣有白氣如練數丈，月餘乃滅。冬，玉田有白氣■天。二十三年三月，黃州有白氣如練，斜指西南，經月始散。四月，滕縣有白氣■天，月餘乃滅。二十四年夏，登州有白氣■天。二十五年春，即墨有白氣西北■天。二十六年秋，寧津夜有白氣長竟天。

咸豐七年秋，黃安有白光如電，燭暗室，有聲。十一年六月，棲霞有白光如疋練，橫■西北，十餘日始滅。

同治七年九月十五日，玉田有火光至空際化為白氣，長丈許，其中有聲如鼓。

光緒元年秋，海陽有白氣突起，移時始滅。


\end{pinyinscope}