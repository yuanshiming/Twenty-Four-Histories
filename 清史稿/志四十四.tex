\article{志四十四}

\begin{pinyinscope}
地理十六

△四川

四川：禹貢梁州之域。明置四川等處承宣布政使司。清初因之。順治二年，置四川省，設巡撫，治成都。十四年，增設四川總督。康熙四年，改烏撒隸貴州。七年，改設川湖總督，駐湖北荊州。九年，移駐重慶。十九年，又改為川陜甘總督，駐陜西西安。雍正六年，改東川、烏蒙、鎮雄隸雲南，遵義隸貴州，省馬湖入敘州，改建寧衛為寧遠府，升錦、茂、達三州及資縣並為直隸州。七年，升雅州為府。十二年，升嘉定、潼川二州為府，升忠州為直隸州，置黔彭直隸。乾隆元年裁，改酉陽土司為酉陽直隸州，升敘永為直隸。十四年，復專設四川總督，裁巡撫，以總督兼理巡撫事，治成都。二十五年，改松潘衛為松潘直隸，改雜古腦為理番直隸。二十六年，改石砫土司為石砫直隸。嘉慶七年，升達州為綏定府。光緒三十年，升打箭爐為直隸。三十二年，設督辦川滇邊務大臣，駐巴塘。三十四年，改敘永為永寧直隸州，升打箭爐為康定府，升巴安縣為巴安府。宣統元年，改德爾格忒土司為登科府。東至湖北巴東縣；一千七百六十里。西至甘肅西寧番界；一千二百四十里。南至雲南元謀縣；二千三十里。北至陜西寧羌州。一千一百八十里。廣三千里，袤三千二百里。由康定府至前藏拉薩，駐藏辦事大臣駐。四千七百一十里。北極高二十七度五十四分至三十二度二十二分。京師偏西六度五十三分至十四度十二分。宣統三年，編戶五百四萬一千七百八十，口五千二百八十四萬四百四十六。都領府十五，直隸州九，直隸三，州十一，十一，縣百十八，土司二十九。其名山：東北有嶓塚。蜿蜒川、陜界者，巴山。西北自岷分二支：南迤於大金川東西者，青城、蒙、瓘眉，在西者，噶察克拉嶺、折多山；其在岷東南迤者，摩天嶺、劍門山。碩古里，自青海東巴顏喀喇分支。其大川：金沙、鴉龍、岷、嘉陵、渠、涪江，大渡河。航路：東境自夔至敘。驛路：自成都東北逾劍閣達陜西沔縣，西渡瀘定橋逾大雪山達西藏江卡。鐵路：川漢，未竣工。電線：自成都東達漢口，西達打箭爐。

成都府：沖，繁，難。明，府。成綿龍茂道治所。光緒三十四年裁總督。布政使、提學使、提法使、鹽運使，巡警道、勸業道，將軍、副都統、提督駐。舊領州六，縣二十五。順治十六年，省羅江入德陽，省彰明入綿。康熙元年，省崇寧入郫，省彭入新繁。九年，省華陽入成都。雍正六年，復設華陽，升綿、茂二州及資縣並為直隸州，以德陽、綿竹、安隸綿，汶川、保隸茂，資陽、仁壽、井研隸資，又省威入保。六年，復設崇寧、雙流、彭、彰明四縣屬府。七年，以彰明改屬龍安。東北距京師五千七百十里。廣二百四十里，袤二百七十里。北極高三十度四十二分。京師偏西十二度十六分。領州三，縣十三。成都沖，繁，難。倚。武擔山在城西北隅。西：龍華山。北：天回山。郫江自郫縣入，繞城東而南，入華陽，與錦江合，名二江，亦曰都江。沱江自新繁入，逕縣北，又東流入新都。金水河自城西穿城東出入江。摩柯池在城內。有天迥、沱江二鎮。一驛：錦官。華陽沖，繁，難。倚。康熙九年並入成都。雍正五年復置。東：大面山。西：西山，亦名雪嶺。南：六對、鐵爐。錦江一名汶江，自郫縣入，逕城南，折而東，會成都之郫江。又折而西，新開河自雙流來會，下流入彭山。浣花溪在城東南，一名百花潭。驛同成都。雙流沖。府西南四十里。康熙元年並入新津。雍正六年復置。南：應天、宜城。東南：普賢山。新開河自溫江入，逕城南，東流入華陽。石魚河、楊柳河亦自溫江入，逕城西南，合流入新津注大江。溫江繁。府西少南五十里。北：女郎、大墓二山。岷江俗名溫江，即金馬河，自灌縣入，西南入新津。石魚河在城西，自金馬河分流，楊柳河自石魚河分流。又酸棗河自郫縣入，東流逕城北，俱入雙流。新繁繁。府西北五十六里。西北：五龍、平陽。北：曲尺山。沱江即北江，自郫縣入，逕城南，入成都。北：清白江，即古湔水，自彭縣入，東入新都。錦水河亦自彭縣入，東流逕城南，都橋河自彭縣西南分清白江，東流逕城北，俱入新都。金堂繁，難。府東北七十里。西：金堂山，縣以此名。南：雲頂山，亦名百城山。東：三學山。綿陽河即綿水，自漢州合雒水入，右納馬木河。又南至焦山陂，西有清白江及其枝津督橋河自新都入，合於城東。其昆橋河即沱江，先後來會，是為中江，又南入簡州。有古城、下市、柏茂三鎮。新都沖，難。府北五十里。南：龍門、赤岸。北：麗元山。沱江即毗橋河，下流自成都入。督橋河、錦水河俱自新繁入。錦水又歧為利水河，並入金堂。其正流至城東南入湔水，在縣北，亦自新繁入，合彌牟水，東入金堂。有彌牟、軍屯二鎮。一驛：廣漢。郫沖。府西四十五里。西：平樂山。北：郫江自崇寧入，東流入新繁。郫江俗名油子河，自走馬河分流，逕城西，又東入成都。沱江自崇寧入，東流入新繁。西：九曲江分走馬河小支，繞城西北，下流入油子河。雙清河即走馬河，亦自崇寧入，東流入華陽，為錦江。有馬街一鎮。灌沖，繁。府西北百二十五里。西北：灌口、玉壘。南：趙公山。西南：青城山。縣西南一里離堆，秦李冰鑿江處。大江逕此分二大支，曰南江，曰北江。南江分三派：正派南流入崇慶為西河；東派為白馬河，又分為里石溪河，亦入崇寧；西派西南流，又分二支，俱入新津。北江分南北二大派。南派又分為三：曰龍安江，入崇慶；曰金馬河，入溫江；曰酸棗河，入郫縣。北大派之南派曰沱江，北派曰湔水，俱入崇寧。西南僚澤、西北玉壘、蠶崖三關。彭繁，疲，難。府北九十里。康熙元年，並入新繁。雍正六年復置。西北：彭門山，與牛心山隔江對峙。又有大隋、中隋二山。南：清白江自崇寧入，歧為督橋河，東入新繁。西北：王村河，源出五峰山，南流折東入漢川，為馬水河。錦水河亦自崇寧入，逕城南，東流入新繁。瀰濛水源出瑯邪山，即彌牟水上游，東流至新津入湔江。北：靜塞關。崇寧簡。府西北八十里。康熙元年省入郫。雍正七年復置。西：鐵砧山。北：金馬山。沱江自灌縣入，逕城南：東入郫縣。湔水自灌縣分沱江，東流四十里，逕城北，又東入彭縣，為清白江。郫江自灌縣入，逕城南，歧為走馬河。又一支為油子河，俱南，東入郫縣。徐偃河出郫江，亦自灌縣來會，東入彭縣。簡州沖，難。府東少南百二十里。東：李八百山。西：孝子山。東北：石鼓。西南：忠國。西北：丹景山。中江即沱江，或稱雁江，自金堂入，合絳水，南流入資陽。絳溪河發源西北月亮溝，東南流，逕城北，入江。西南：赤水，一名黃龍溪，西流入仁壽，即蘭溪上源也。有陽安關。巡司駐龍泉鎮。一驛：龍泉。崇慶州繁。府西南九十里。西：鶴鳴山。西北：龍華山。北：味江自灌縣入，逕州西，西南流，折東與白馬江合。白馬江由味江分流，逕城東，又東南會西河，入新津為白西河。黑石溪河自白馬江分流，至城東三江口，仍入白馬江。羊馬江在白馬江東，自灌縣分大江，東南流，逕州境，又南入新津。一驛：陽安。新津沖，難。府西南九十里。南：天柱山。北：平蓋山。東南：寶資山。岷江自溫江入，逕城東，又東南流，入彭山。北：白西河即味江，自崇慶入，東南流，合羊馬河，入江。汶井江即古僕乾水，今名南河，自邛州入，東北流，逕城南，又東入江。乾溪、溪水二河自灌縣分味江，西南流，折東南，逕城南，又東注汶井江。漢州沖，難。府北少東九十里。東：銅官、東覺二山。雁江自什邡入，至州東北合沈犀河，有白魚河亦自什邡來注之。又東南合雁江，入石亭江。石亭江即雒江，亦自什邡入，逕州北，東南入金堂。綿水自德陽入，逕州東，南流入雒江。一驛：廣漢。什邡繁。府北百三十里。南：雍齒山。西北：章山，即雒通山，雒水出焉，逕城北，東南流，入漢州。金雁河、沈犀河、白魚河三水並出縣境，亦入漢州。西：高鏡關。

重慶府：沖，繁，難。川東道治所。明，府順治初，因明制，領州三，縣十七。康熙元年，省銅梁、安居入合州，省璧山入永川，省武隆入涪州。八年，省定遠入合州。六十年，復置銅梁，以安居並入。雍正六年，復置大足、璧山、定遠三縣。十三年，升忠州為直隸州，酆都、墊江屬之。析黔江、彭水二縣置黔彭直隸。乾隆元年，改隸酉陽直隸州。二十九年，以巴縣江北鎮置江北。西北距省治九百六十里。廣五百六十里，袤五百九十里。北極高二十九度四十二分。京師偏西九度四十八分。領一，州二，縣十一。巴沖，繁，難。倚。城內巴山，縣以此名。東：塗山。又北：太華。西：逾越、縉雲。南：霖峰。縣東有明月峽者，大江逕此。大江自江津入，逕城東南，又東北入江北。嘉陵江即涪江，自合州入，南流至城東，與大江合。東：丹溪自綦江入，交龍溪自長壽入，俱入大江。巡司一，駐木洞鎮。西：佛圖關。驛二：朝天、白市。江津沖，繁，難。府南百二十里。南：鼎山。東：雲篆、珞黃。東：華蓋、女仙。東南：固城山。大江自合江入，東北流，逕縣西、北、東三面，亦名九字水，又東北入巴縣。南江即古僰溪，自綦江入，逕城東，又北入大江。筍溪源出南綦盤山，北流注南江。砦溪、樂城溪俱入大江。南：崖門關。一驛：茅壩。長壽沖。府東北百五十里。東：長壽山，縣以此名。北：銅鼓。西：牛心。東北：羅紋山。大江自江北入，逕城東入涪州。龍溪一名溶溪，即古容溪，自墊江入，南流入大江。海棠溪合桃花溪自鄰水入，逕城東北，一名梅溪，西南流入巴縣。一驛：龍溪。永川沖。府西北百八十里。西：英山。北：銅鼓。南：瀘龍。西北：溪山。侯溪上流曰車對河，西南流，至城南，會西來一水，南流為株溶溪，又南入大江。松子溉源出龍洞山，亦東入大江。一驛：東皋。榮昌沖。府西少南二百六十里。東：葛仙。南：寶蓋。北：駐蹕。東南：慶雲山。長橋河自大足入，逕城西思濟橋，為思濟河。西南流，至清江灘入瀘州。大鹿溪源出南山，南流，折東南入合江。一驛：峰高。綦江簡。府南三百里。西：扶歡。東：石筍。北：牛崗。南：祝融、蘿綠二山。僰溪亦名夜郎溪，自貴州桐梓來入，名綦江，逕城東，又西北流入江津。至南江口注大江。東骨溪、北金沙溪、西奉恩溪，並入綦江。南三舍溪、捍水二關。南川難。府東南二百五十里。東：九盤山、馬嘴山。西：永隆。南：方竹箐山，白水出，逕城南鎮江橋，名鎮江橋溪，屈流至城北水東橋，為大溪河，入涪州。四十八渡水源出馬嘴山，與流金水俱至水東橋合白水。水從溪源出水從山，西流入綦江，合南江，即南江別源也。南馬頭、北冷水二關。合州沖，繁，難。府北二百里。北：瑞應。西：牟山。南：銅梁。東：釣魚山。東北：書臺山。渠江即宕渠水，自廣安入，涪江自遂寧入，俱合嘉陵江。嘉陵江自定遠入，東北合渠江曰嘉渠口，又東南合涪江曰三江口，又南入江。北：跳石溪自銅梁入，東北流入涪江。二驛：劉家場、溫場。涪州沖，繁，難。府東少北三百五十里。東：龜山。西：五花、玉璧。北：鐵櫃、北巖。東南：武龍山。大江自長壽入，逕城北會涪陵江。涪陵江即古延江，自彭水入，北合大江。大溪河自南川入，東北流，逕州東南入涪陵江。巡司一，駐武隆鎮。一驛：涪陵。銅梁繁。府西北二百四十里。康熙元年並入合州。六十年復置。西：六瀛。東：新開山。南：雙山。西北有小銅梁山，縣以此名。涪江自遂寧入，逕城東北，又東南流入合州。安居溪一名關箭溪，又名瓊江，自遂寧入，逕城南，折東北流入涪江。馬灘河一名赤水溪，源出六瀛山，南流入大足，合沙溪河，入縣城。合巴川河，東南流，繞縣境如「巴」字，亦入城。與赤水溪合流，出城東流，合小安溪，東北入合州。有安居鎮巡司。大足繁。府西三百十里。康熙元年省入榮昌。雍正六年復置。南：雞棲。東：三華。西：龍。東南：玉城山。長橋河上流即岳陽溪，自安岳入，逕城西，又西南入榮昌。小安溪一名單石溪，東北流入永川。赤水溪自銅梁入，東北流，合沙河溪，仍入銅梁。東米糧、北化龍二關。壁山沖。府西少北百里。康熙元年省入永川。雍正六年復置。南：龍璫。北：縉雲。西南：垂壁。東南：王來山、來鳳。油溪二源，出湯口峽，一為來鳳橋溪，南流，一為馬坊橋溪，東南流，俱至斗牛石，合流入江津，注大江。有雙溪鎮。一驛：來鳳。定遠沖。府北少西二百九十五里。康熙八年並入合州。雍正六年復置。東：武勝山。北：焦石山。嘉陵江自南充入，環縣境北、東、南三面，南流入合州。花石溪源出岳池，西南流，鹽灘溪源出蓬溪，東南流，俱入嘉陵江。江北簡。府北一里。明為巴縣之江北鎮。乾隆十九年設。東：臥龍山。北：大華■D7山。東北：石城山。大江自巴入，逕東南，又東入長壽。涪江自合州入，逕南，又東南，與巴縣分水入大江。東：銅鑼峽關，為水路門戶。

保寧府：中，沖，繁。川北道治所。川北鎮總兵駐。明，府。順治初，因明制，領州二，縣八。雍正五年，改梓潼屬綿州直隸州。西南距省治六百二十里。廣七百一十里，袤六百里。北極高三十一度五十九分。京師偏西十度五十分。領州二，縣七。閬中沖，繁。倚。西：閬中山，縣以此得名。東：盤龍、文城。南：鐘山、玉立山。東北：大方山、靈山。嘉陵江即西漢水，亦曰閬水，自蒼溪入，南流逕城西，折東，又逕城南入南部。東河一名宋江，亦自蒼溪入，東南流，逕城東，與嘉陵江合。西水河自南部入，至梁家坡仍入之。西：鋸山關。一驛：錦屏。蒼溪府西北四十里。東：離堆、白鶴山。西：老池。南：小錦屏。東南：大獲山。西北：方山。嘉陵江自劍州入，逕縣東北，又南入閬中。東河自廣元入，逕大獲山麓，西南流，亦入閬中，塘溪河從之。曲肘川源出玉女山，東南流入江。南部繁。府東南七十里。東：龍奔山。西：蘭登山。南：南山，亦名跨鼇山。東南：離堆山。嘉陵江自閬中入，逕城東北，又東南流，入蓬州。西水河即小潼水，自劍州入，逕城南，又東南亦入蓬州。南溲水、西伏元溪、東安溪，皆嘉陵江之溢流也。縣丞、巡司駐富村驛。廣元沖，繁，難。府北三百里。潭毒山在北，下瞰大江。又七盤嶺為秦、蜀分界處。東：鳳凰山。西：烏奴、白馬。北：金城。東北：可沇山。嘉陵江自陜西寧羌州入，逕城西，又西南入昭化。宋江即東河，亦自寧羌入，逕城東，又南入蒼溪。北：潛水源出龍門山，逕龍洞口，至朝天驛入嘉陵江，漢壽水、滌溪從之。巡司二，駐神宣驛、百丈關。驛三：問津、神宣、望雲。昭化沖，繁。府北少西二百八十里。西：牛頭、人頭。南：仙人。北：大高、長寧。西北：木馬山。嘉陵江自廣元入，逕城東北，又南入劍州。白水江即羌水，自平武入，東南流入嘉陵江。清水江自劍州入，逕城西北，又東與白水江合。桔柏津在城東，即嘉陵、白水二江合流處也。西北：白水關。二驛：昭化、大木樹。巴州繁，疲，難。府東北三百五十里。東：東龕山。西：西龕山。在東又南：南龕、北龕。東南：石城。西北：義陽岳、木彊二山。巴江源出大巴山，自南江入，逕州東南入達縣。清水源出廣元東南境，逕恩陽廢縣西北，又東南流，逕州西南，宕水自通江入，注巴江。州判一，駐龍泉關。通江府東北五百五十里。東：大鐘。西：金童。南：秋錦。東北：龍山。宕水一名東河，源出陜西西鄉，西南流，逕城東會諾水。諾水源出陜西南鄭，亦名西河，逕城西與宕水合，入巴州。白石水一名清水，自西鄉入，西南入宕水，名洪口河。東白陽、北羊圈、東北濛壩三關。南江府東北四百七十里。東：望元山。西：龍耳山。南：公山。北：孤雲山。又大巴、小巴二山。巴江即宕渠水，源出大巴山，逕城東，又東南入巴州。東：難江，一名南屯河，上流曰三溪河，至兩河口入巴江。南平桑水，北明水、韓溪、蒼溪，俱從之。劍州沖，繁。府西北二百二十里。東：鶴鳴、浮滄。大劍山，亦曰梁山，相屬有小劍山，中為劍閣道。嘉陵江自昭化入，逕城東，又南入蒼溪。清水江即黃沙江，自平武流入，逕城北，又東入昭化。西小河即小潼水之下流也，又名武連河，源出五子山，東南流，入南都。北：劍門關。驛二：武連、劍門，驛丞駐。

順慶府：沖，繁，難。隸川北道。明，府。順治初，因明制，領州二，縣八。嘉慶十九年，改大竹、渠屬綏定府。西南距省治六百二十里。廣二百九十里，袤二百三十里。北極高三十度五十分。京師偏西十度十九分。領州二，縣六。南充沖，繁，難。倚。東：鶴鳴山。南：清居山。西：大小方山。嘉陵江自蓬州入，逕縣東，又南入定遠。西：西溪，源出西充，流溪，源出大耽山，俱東流至縣南，入嘉陵江，曲水、清溪水從之。鹽井在縣境者十有五。西充繁。府西北九十里。城西北隅西充山，縣以此名。東：亞夫、扶龍。西：瓊珠。南：南岷山。陵溪亦名小陵河，自縣西小陵鎮至三河口，與象溪、虹溪合流入南充。海棠川源出雙圖山，西流，折而南繞城，又南入南充，注嘉陵江。蓬州繁。府東北四十里。城北隅玉環山，嘉陵江水環之，故名。西：三合。南：永安。東：雲山。嘉陵江自南部入，南流，繞城三面如玦，折而南，入南充。清溪水源出營山之披衣山，南流入州，名清澹河，又四十里至州南清溪口入嘉陵江。鹽井一。營山繁。府東北百八十里。城西南營山，縣以此名。東：青羊。西：披衣。東北：大小蓬山。流江自儀隴入，七曲縈回，亦名七曲堰，逕城東，又東南入渠縣。瞰天溪源出西西巖，繞城東南流，至七曲堰入流江。清溪源出披衣山，西南流入蓬州。儀隴簡。府東北二百六十里。城內金城山。東：望龍山。南：南圖山。西：儀隴山，縣以此名，流江之水出焉。流江自儀隴山南流，折東逕城南，又東南入營山。平溪源出東允家山，南流入流江。廣安州繁。府東南百九十里。東：穀城。西：秀屏。南：猊峰。北：諫坡山。渠江自渠縣入，逕州北，謂之篆水。以江中有三十六灘，灘石縱橫，波紋如篆，故又名篆江。繞城而南，亦名洄水，又西南入合州。濃水即西溪水，源出北山，南流逕城西，折東至城南五里合渠江。清溪水自鄰水入，左會大池河，流至州南入渠江。鄰水繁，難。府東南二百七十里。南：皛然。東：寶穀山。北：銀華。西：少陵。東北：鄰山。鄰水上源即芭蕉河，自大竹入，西南流，逕城東，又西南與觀音河、寶石河合流入長壽。有鄰山、太平二鎮。岳池沖。府東南百二十里。東：岳安山、龍扶速山。北：龍穴。西：姜山，岳池水出焉。岳池水自姜山流至縣東，折南合靈溪、龍穴二水入定遠。

敘州府：要，沖，繁，難。隸永寧道。明，府。順治初，因明制，領縣十。旋改高州為高縣。雍正六年，改貴州永寧縣來屬，又裁馬湖府，以所轄屏山來隸。八年，復以永寧往屬敘永。乾隆二十六年，置雷波。二十九年，置馬邊。西北距省治七百九十里。廣五百九十里，袤三百七十五里。北極高二十八度三十八分。京師偏西十一度四十三分。領二，縣十一，土司四。宜賓沖，繁，難。倚。西：天倉、硃提。南：七星。西南：大小黎山。大江在縣東北，一名汶江，亦名都江，自犍為入，東南流，入南溪。馬湖江一名瀘水，即金沙江，自屏山入，逕縣南，又東與大江合。石門江，俗呼橫江，又名小江，自慶符入，至城西南，又東北合馬湖江。北：涪溪、蘇溪俱入大江。東：二郎關。慶符簡。府南少東百二十里。南：石門、興慶。東：迎祥山。石門江上流曰紋溪，源出雲南烏蒙，南廣水即古符黑水，自高縣入，俱東北流，逕城西，並入宜賓。富順沖，繁，難。府東北二百四十里。西：凌雲、瑪瑙。東：祿來、桂子。北：朝陽。西南：虎頭山。沱江一名金川，又名釜川，自內江入，逕城東，東南流入瀘州。榮溪自榮縣入，鼇溪源出縣東馬鞍山，俱入沱江。縣丞二，駐鄧井關、自流井。南溪沖。府東百十里。南：琴山、可廬。西：平蓋。北：瑞雲。東：龍騰山。大江自宜賓入，逕城南，又東入江安。西北：福溪亦名服溪，亦自宜賓入，南流入大江。僰溪與九盤溪合流至城東入江。一驛：龍騰。長寧簡。府東南百四十里。東：牛心。南：棫山、越王山。北：寶屏、龍瓘。東西二溪與冷水溪俱至縣東北淯井合流為淯溪，一名三江口。又東北至武寧砦，為武寧溪，又東北至安寧砦，為安寧溪，又東北至江安入大江。高簡。府西南百五十里。南：閣梯。北：連珠。東南：七寶。西南：騰山。宋江自雲南鎮雄入，北流，逕筠連東，分五道，北至平寨，逕城東而北。梅嶺溪自筠連入，至城北合宋江，又北入慶符。筠連簡。府西南二百五十里。南：暮春、黃牛。西：學士。東：景陽山。定川溪有二源，一出烏蒙黑桃灣，一出雲南鎮雄羊落溝，合流逕城西，又北入高縣，為梅嶺溪。珙簡。府南少東二百里。北：麒麟、芙蓉。西：虎牢。西北：梅得山。珙溪一名落浦河，逕縣西南，折而東北入長寧，合淯溪。興文簡。府東南百八十里。東：摩旗。東南：文印山。南：南壽山。水車河一名三渡河，源出故建武城山谷中，至縣東北，又西流，經梅嶺堡入長寧，注水育溪。隆昌沖，難。府東北二百七十里。北：道觀山。南：回龍山、玉蟾山。沱江自內江入，逕城西南入瀘州。小溪一名隆橋河，在縣東，自內江、榮昌二縣山溪水合流而成，東南流，亦入瀘州。屏山簡。府西南二百二十里。西：鏡山。東：書樓。東北：赤崖。西南：小悍山。馬湖江一名瀘水，即金沙江，自雲南昭通入。東北逕蠻夷、平夷二土司界，又東北逕城南，又東入宜賓，與大江合。泥溪、什噶溪、大鹿溪並入馬湖江。巡司駐石角營。馬邊沖，繁。府西六百里。本屏山地，初為馬邊營，乾隆二十九年改。東：煙遮山。南：大池山。北：龍泉山。東南：金鳳山。清水溪一名新鎮河，源出涼山蠻界，逕南，折北轉東，過沐川司入犍為。雷波繁。府西南五百七十里。本屏山地，名雷波鄉。康熙初置長官司。雍正六年改雷波衛。乾隆二十六年升。東：貝海。西：龍頭。北：雷番。西北：寶纛山。金沙江自雲南昭通入，逕南，

東北流，入屏山。南石城河，西南秦沙河，並源出蠻界，東流注金沙江。北馬湖，為黃種、芭蕉二溪上流。西南：神龍關。蠻夷長官司隸屏山。在縣西南，舊屬馬湖府。雍正五年改屬。東：大鹿山。西：什噶溪。沐川長官司隸屏山。在縣西北。東：青孤山。南：沐溪，東流入犍為界，泥溪長官司隸屏山。在縣西，元至元十三年，與馬湖路同置。明改縣，移司於此。仍明舊。平夷長官司隸屏山。在縣西。西北：隆馬崖山。馬湖江自雲南昭通入，又南有大紋溪。

夔州府：要，沖，繁，難。隸川東道。明，府。順治初，沿明制，領州一，縣十二。康熙六年，省大寧入奉節。七年，省新寧入梁山。九年，省大昌入巫山。雍正六年，升達州為直隸州，以東鄉、太平二縣往隸。七年，復置大寧、新寧二縣。旋改新寧隸達州，改梁山隸忠州。乾隆元年，改建始隸湖北施南府。西距省治一千七百四十里。廣四百十里，袤五百四十里。北極高三十一度十一分。京師偏西六度五十三分。領縣六。奉節沖，繁。倚。東：白帝山。赤甲與白鹽隔江，兩山對峙。西：官口。南：勝已、文山。北：天門山。東：瞿塘峽，峽口為灩澦堆，大江即岷江，自雲陽入，逕縣南，東流，出瞿塘峽，自峽以下謂之峽江，亦名鎖江，又東入巫山。東：大瀼水、清瀼水，並入大江。東瞿塘關。巫山沖，繁。府東百三十里。東：巫山，山有十二峰，亦曰巫峽。南：南陵山。北：磊頭。東北：金頭。西北：天縣山。南：大江自奉節入，東流逕巫峽，又東入湖北巴東。巫溪水一名昌江，自大寧入，東南流入大江。又烏飛水在縣西南，發源奉節山谷中，東北流，亦入大江。清溪、萬流溪從之。雲陽沖，繁。府西百四十里。東：石城。北：漢城、馬嶺。南：飛鳳。東南：新軍山。西北：大梁山。大江自萬入，逕城南，東流入奉節。彭溪一名開江，亦名臨江，自開入，東南流，逕城西入大江。湯溪水即東瀼河，東流逕五溪關，又東至城東入大江。鹽井十。鹽課大使駐雲安廠。萬沖，繁，難。府西少南二百八十里。東：黑象山。西：天城、魚存。南：南山。北：都歷、高梁。西南：羊尾山。西北：萬戶山。大江自忠州入，逕城南，又東入雲陽。苧溪即古池溪，自梁山入，至城西，復南流入江。開簡。府西少北二百三十里。北：盛山。西：大池。南：九龍。東南：瑞石。東北：熊耳山。開江亦曰臨江，即古彭溪，自新寧入，逕縣南，又東南會清江、墊江入雲陽。三潮溪、白水溪並東流入清江。大寧難。府北百八十里。東：鳳山。北：石柱、寶源山。東北：石鐘。巫溪一名昌江，源出縣境西北，逕城東，曰大寧河，又南入巫山。馬連溪即白楊河，逕城南，又東入大寧河。有鐵山關。

龍安府：繁。隸成綿龍茂道。明，府。順治初，因明制，領縣三。雍正九年，改綿州之彰明來隸。西南距省治六百五十里。廣七百七十里，袤五百二十里。北極高三十二度二十二分。京師偏西十一度四十九分。領縣四，土司一。平武繁。倚，東：左擔。西：太平。南：鎮南、羊角。北：火風。東南：箐青、石門山。涪江自松潘入，東流逕城南，青漪江一名小江河，即古廉瀼水，亦東南流，並入江油。白水江自甘肅文縣入，逕城西北，又東南流入昭化。石泉河自石泉入，逕縣東南入彰明。火溪河一名白馬河，有二源，流至陽地溢口而合，西南入涪江。又東青川溪，東流入劍州。縣丞駐青山鎮。東北：北雄關。江油簡。府東南二百六十里。東：竇圌山。西：玉枕、大匡。南：龍頭。北：白魚。西南：大小匡山。涪江自平武入，逕城東，與青漪江並東南流入彰明。龍潭溪源出竇圌山，流至石舍崖入涪江。東：涪水關。石泉簡。府西南三百二十里。南：石紐。東：金字山。西：千佛。東北：雞棲山。石泉河即湔水，自平武入，左合大魚口水，其西南源神泉河自茂入，西源壩底水自右來會，折東逕城南至素龍山，為石密溪，折南緣江油界入彰明。西石板、西北上雄二關。彰明簡。府東南三百二十里。東北：太華山。北：紫山、獸目山。涪江自江油入，分二派，夾城東西流，至縣南合，又南會石泉河入綿州。青漪江亦自江油入，南流入涪江。陽地隘口長官司隸平武。在縣北。宋為守御千戶。元至元時，授宣慰副使。明改置長官司。順治六年投誠，因之。

寧遠府：要，沖，繁，難。隸建昌道。建昌鎮總兵駐。明，建昌衛。順治初，因明制為衛。雍正六年改府，以會理州來屬，並置西昌、冕寧、鹽源三縣。越巂一隸之。宣統元年，增置鹽邊。二年，又置昭覺縣。東北距省治一千二百三十里。廣八百四十里，袤一千二百九十里。北極高二十七度五十四分，京師偏西十四度十二分。領二，州一，縣四，土司十一。西昌沖，繁。倚。舊建昌衛。雍正六年改縣。東：木托。西：天王山。南：巴洞。東北：涼山。東南：螺髻。西南：旄牛山。安寧河即孫水，自冕寧入，逕城北。熱水河自東來注之。又逕城西，西河自西來注之。北納東河、寧遠河，南納邛河，南流入會理。東西溪河、三岔河均入金沙江。石門、羅鎖、瀘沽、太平四關。巡司二，駐普威、德昌所。冕寧繁，難。府北少西百八十里。初仍明制為寧番衛。雍正六年改縣。東南：冕山，縣以此名。東：東山。南：南山。北：北山。孫水有三源，自縣北納瓦那河，逕城東南，西源三水合為小村河，又南至王家營，東源曰松溪河，合小相公嶺水，西北流曰瀘沽，來會，又南入西昌。若水即鴉龍江，自雅州入，西南入鹽源。沙沱、烏角、冕山、九盤四關。鹽源繁，難。府西南三百十里。明，鹽井衛。雍正六年改縣。南：柏林山。西：斛僰和。西北：刺紅瓦山。打沖河即鴉龍江下流，自冕寧入，逕城西北，納左所河。又南鹽井河，合雙橋、浪渠二水，與別列河、麥架河西北流來注。又東南納右所河。又南納椒崖、那噶諸河，入會理。雙橋、古得二關。阿所拉場巡司。鹽井二。昭覺繁，疲，難。府東北。舊為交腳汛地，在涼山夷巢中。宣統元年，剿辦涼山惈夷。二年，就汛地增設縣治，改今名，並移建昌中營守備駐之。會理州沖，繁。府南四百里。本會川衛。康熙二十九年分置會理州。雍正六年省會川衛，移州治衛城，隸寧遠。東：密勒山。西：斜山。南：白塔。西南：蘆那山。金沙江左瀆自鹽源入，右與雲南大姚分岸。安寧河自州北納公母河、一碗水，西南與打沖河合，並西流入之。又南納黎溪水，入雲南武定。東玉★河、玉虹河、會通河俱入金沙江。有瀘津、松坪、永昌、大龍、虎頭等關。巡司二，駐迷易所、窪鳥場。鹽邊府西南。鹽源縣屬阿所拉地。嘉慶二十二年增設巡司。宣統元年升。改今名。越巂沖，繁。府北少東二百八十里。初因明制為越巂衛。雍正六年廢衛設。南：大孤山、小相公嶺。西：小孤山、阿露山。又西南：巂山。大渡河自打箭爐入，納松林河、鹿子河，東北流，老鴉漩河自西來，合二小水注之，又東北入清溪。越巂河自西南，二水合流，逕東，惈儸河、臘梅營水東來注之，又東北納寧越營、桂賢村二水，入瓘邊，注大渡河。小相公嶺、青岡、海棠、曬經四關。經歷駐大樹堡。沙麻宣撫司隸西昌。在縣東北。康熙四十九年置。瓜別安撫司隸鹽源。在縣西北。康熙四十九年置。木里安撫司隸鹽源。在縣西北。雍正八年置。威龍州長官司隸西昌。在縣東南。元，威龍州地。明洪武間置司。仍明舊。普濟州長官司隸西昌。在縣西南。元，普濟州地。明洪武七年置土知州。康熙四十九年改置。昌州長官司隸西昌。在縣南。元，昌州地。明洪武九年以雲南大理府土職調守。仍明舊。河東長官司隸西昌。在縣東南。明為宣慰司。康熙四十九年改置。阿都長官司隸西昌。在縣東南。順治六年歸附。康熙四十九年授宣撫司。雍正六年改置。阿都副長官司隸西昌。雍正六年置。馬喇長官司隸鹽源。在縣西南。與雲南永北接界。康熙四十九年置。邛部長官司隸越巂。在北。康熙四十二年歸附，授宣撫司。五十二年改置。

雅州府：沖，繁，難。建昌道治所。明，雅州。順治初，因明制，為直隸州，領縣三。雍正七年升府，撫民同知駐靖西關地，在哲孟雄之北，為亞東出入要路。有商埠。以其地增置雅安縣。改天全土司為天全州，改長河西魚通安遠宣慰司為打箭爐。八年，改黎大所為清溪縣。均屬府。光緒三十年，升打箭爐為直隸。三十四年升康定府。東北距省治三百四十里。廣五百十里，袤三百八十里。北極高三十度四分。京師偏西十三度二十一分。領州一，縣五，土司一。雅安沖，繁，難。倚。西：雅安山，縣以此名。東：周公。南：嚴道山。北：七盤山。青衣江一名平羌江，俗稱雅河，即大渡水。自蘆山入，至縣北門外，東南流入洪雅。小溪河自名山入，邛水自榮經入，並入青衣江。北飛仙、金雞、南飛龍三關。名山沖，難。府東北四十里。城內月心山。西北：名山，縣以此名。西：蒙山。東：白馬。南：總岡。東北：百丈山。名山水在縣東二百步，東南流入雅安，為小溪河。百丈河源出蓮花山，東南流入蒲江，為鐵溪河。東：黑竹關。一驛：百丈。榮經沖，繁。府南九十里。北：銅山。東：孟山。西：中峻。南：邛崍、瓦屋、大關。榮、經二水為邛水上源。榮水出邛崍山，五派並發，流逕城西而合，又北流，繞城北，與經水合，曰榮經水。又北名邛水，入雅安。下改溪源出下改山，北流至城南，入經水。祭風溪在西，源出龍游山，入榮經水。西北紫眼、西邛崍、東北天險三關。一驛：箐口。蘆山簡。府西北百里。東：始陽山，即禹貢蒙山，相接為盧山。西北：通靈山，為外番要道。南：青衣水有二源：西源即天全州流入之沫水，東源出邛州伏牛山，即古青衣水，二水夾城東西流，會於城南，又西南流，折東入雅安。和川水自天全入，逕城南入青衣江，曰三江口。西北：靈關。東北：八步關。東南：飛仙關。天全州繁，難。府西少北百二十里。東：多功、臥龍。南：燕子。西：馬鞍。東北：金鳳山。沫水一名浮圖水，自羌界入，逕州北，東南流，入蘆山。南：和川水，一名始陽河，二源合而南流，折東亦入蘆山。碉門，吏目駐。西：禁門、仙人、紫石三關。清溪沖，繁。府西南百六十里。東：沖天。西：牛心。南：盤陀。東北：聖鐘山。又縣北五十里有大相公嶺，即榮經之邛崍山。大渡河一名瀘水，在縣南，自打箭爐入，與越巂分水，穿涼山夷界，入瓘邊為中鎮河。南：兩澗水，東源出邛崍山玉淵泉，逕城東，西源出邛崍山二源溪，流逕城東，西與漢水合，入大渡河。巡司一，駐黃木廠。南：黑崖、清溪二關。驛二：泥頭、沈村。董卜韓胡宣慰司隸天全。在州西北。仍明舊。有靈關河，逕司西北，與多功水合。又冷邊長官司，亦隸天全。沈邊長官司，隸清溪，均於宣統三年改流。

嘉定府；沖，繁。隸建昌道。明，嘉定州。順治初，因明制，為直隸州。領縣六。康熙十二年升府，以其地置樂山。嘉慶十三年，設瓘邊。北距省治三百九十里。廣六百餘里，袤二百九十里。北極高二十九度二十六分。京師偏西十二度三十一分。領一，縣七。樂山沖，繁，倚。城西隅高標山。東：凌雲、烏尤。北：白崖山。通江即岷江，自青神入，逕城東南，會陽江，入犍為。陽江即大渡河，自瓘眉入，逕城西南，與青衣江合。青衣江一名平羌江，自夾江入，逕城西，納泥溪、竹公溪二水，入岷江。西蘇溪，西南臨江溪，均自瓘眉入，蘇溪入青衣江，臨江溪入大渡河。東：安慶關。北：平羌、嘉禾二關。瓘眉繁。府西七十里。大峨、中峨、小峨三山俱在南。西南：綏山。西北：鏵山。大渡河亦名中鎮河，自峨邊入，徑城南，東北流，與羅目江合，入樂山為臨江溪。北：粗石河，發源大峨山麓，合符文水，東南流，逕城北，亦入樂山為蘇溪。西南：土地、大圍二關。洪雅繁。府西北百三十里。南：隱蒙、八面。東：烏尤、葛仙山。西：竹箐山。東北：金雞山。西南：遜周山。青衣江自雅安入，逕縣南，又東南入夾江，一名洪雅江。擁泔水出可慕山谷，逕縣入丹棱。龍門溪二源合流，東北入青衣江。花溪源出榮經，東北流，至城西入青衣江。西：竹箐關。夾江繁。府西北八十里。西：雲吟、平羌。東：虎履。南：鳳凰。北：大觀山一名觀斗山。青衣江自洪雅入，逕城西南，南流入樂山。西：飛水溪一名瀑布泉，與青衣江合。西南龍鼻溪，繞龍鼻山入江。西：鐵石關。犍為沖，難。府東南百二十里。南：子雲山。東：天馬。東：張綱山。北：舞鳳山。西南：沈犀山。岷江自樂山入，逕縣東，又東南入宜賓。沐溪、清水溪俱在南，並發源屏山，東流入江。東北四望溪，自榮入，逕三江鎮下與岷江合。鹽捕通判一，駐黃角井。大使一，駐牛華溪。榮繁，難。府東百五十里。北：鐵山、榮黎。東：梧桐。西：鳳西、白石、龍虎。南：龜泉山、五保山。榮溪自仁壽入，有二源，東西夾城流，至城南而合，東南流入富順。大牢溪源出鐵山，南流逕城西，至宜賓入岷江。縣丞一，駐貢井。威遠繁。府東二百六十里，西北：雲臺。西：龍泉、老君山。西北：龍泉。西：紫金山。西北：獻寶溪，一名硫黃溪，三源合流，至縣東，有龍會河自西北南流注之，即秦川溪也，南入富順。瓘邊要府西二百六十里。本瓘眉縣地。乾隆五十五年，設主簿分駐。嘉慶十三年裁主簿，置，設通判。九隘皆為地。南：龍山。東：藥子山，左界馬邊，右接夷境。西：橫木。北：馬湖山。中鎮水即大渡河，自清溪入，逕北，又東入瓘眉。屬有嶺夷十二姓地。

潼川府：中，繁，難。隸川北道。明，潼川州。順治初，因明制，為直隸州。領縣七。雍正十二年升府，以其地置三臺縣。西南距省治三百二十里。廣三百八十里，袤五百七十里。北極高三十一度六分。京師偏西十一度十六分。領縣八。三臺繁，難。倚。東：東山，在縣東四里。又黃龍、鼓樓。西：三臺山，縣以此名，南：印臺、金魚。西南：牛頭。東北：萬峰。中江即古五城水，自中江入，逕城西南入涪江。涪江自綿州入，逕縣東北入射洪。又東桃花溪，亦入射洪。縣產鹽，上井三，中井九，下井二百十六。縣丞駐葫蘆溪。射洪繁，難。府東南六十里。南：白巖。東：東武。北：金華。東南：通泉山。東北：公成山。涪江自三臺入，逕城東，又南流入蓬溪。梓潼水一名射江，亦曰瀰江，又曰白馬河，自鹽亭入，南流，逕東南獨坐山下入涪江。東：黃滸溪亦自鹽亭入，與梓潼水合。桃花水自三臺入，南流入涪江。通判一，駐太和鎮。鹽課大使駐青堤渡。鹽亭簡。府東少北百二十里。西：負戴山。東：光祿。南：寶蓮。北：金紫。鹽亭水亦名小沙河，發源縣東北境，下流入梓潼水。梓潼水自綿州梓潼入，逕城南，合鵝溪入射洪。有鹽井二十。中江難。府西百二十里。城內鬥山。東五城與西棲妙隔江對峙。西南：銅官山。中江水名凱江，自羅江入，逕城西南，又東北流入三臺。雙橋河源出縣西北白蓮洞，東南流，逕城西，轉南至銅魚山下入中江。巡司一，駐胖子店。遂寧繁，難。府東南二百十五里。東：銅盤、龍頭。西：箕山。北：廣山。西南：書臺，與寶嘉、金魚二山相連為三峰。涪江自蓬溪入，逕城東，又東南入合州。東北：郪江有三源，並東北流至蓬萊鎮，合入涪江。安居水一名關箭溪，自安岳入，逕城西南入銅梁。鹽井五十二。縣丞兼批驗大使駐梓潼鎮。蓬溪繁，難。府東南百九十里。東：蓬萊、赤城。西：龍門。南：銅缽。北：石龍。西北：龍馬山。涪江自射洪入，逕城西南流入遂寧。西北：郪江，東流至黃龍鋪入涪江。又北蓬溪，源出西充，西南流，逕城北，入遂寧。鹽井七百九十五。縣丞駐蓬萊鎮。鹽課大使駐康家渡。安岳繁，難。府南三百八十里。治後鐵峰山。東：紫薇、白雲。西：大雲。南：安泉。東南：雲居山。安居水自樂至入，逕城北，又東南入遂寧。魚海河有二源，一東流至城東，合入安居水。南：岳陽溪，東南流入大足。樂至簡。府南少西三百九十里。南：棋盤山。東：玉欄坡山、金雞山。西：周鼎。東南：乾瓘山。安居水源出縣東北，東流，玉帶溪源出縣西清水潭，東南流，並入安岳。又樂至池在縣東二里，縣以此名。

綏定府：繁，疲，難。隸川東道。明，達州。順治初，因明制，為夔州府屬之達州。雍正六年，升直隸州，以夔州之東鄉、太平、新寧三縣來屬。嘉慶七年升府，改名綏定，並於州地置達縣，升太平為直隸。十九年，以順慶府屬之大竹、渠二縣來隸。道光九年，移太平同知駐城口，改名城口，太平還為縣，均仍隸府。西距省治一千二百里。廣四百三十里，袤六百餘里。北極高三十一度十八分。京師偏西八度五十一分。領一，縣六。達繁，疲，難。倚。東：龍城山、大竹。南：火峰、南巖。西：石城、金華。東南：金匱、石門。東北：竹山。通川江即渠江，自東鄉入，逕城南，又西南入渠縣為宕渠江。南江自新寧入，東會瀘灘河，北流折西至城東入通川江。北水即巴江，自巴州入，並合通川江。西：鳳皇、鐵山、龍船三關。巡司駐麻柳場。東鄉簡。府東少北九十里。東：平樓、文字。西：印石。南：金榜。北：蟠龍。東南：瓘城山。西南：石人山。前、中、後三江為通川江上流，俱自太平入。至城東合流入達縣。長樂河上流為白龍、赤甲二泉，源出東長樂鎮，合西流，至城南入通川江。文字溪發源文字山，合前江。有高橋、馬渡二關。新寧繁，難。府東少南百一十里。西：屏山。東：雞山。南：冠子山。北：天馬。西南：鼓嘯山。東北：莪城山。南江自縣東北三角山發源，逕城南，折西北流，合聯珠峽水入達縣。瀘灘水源出大竹山，自達縣東南界北流，與南江合。開江在縣東北，東流入開縣。東：豆山關。渠簡。府西二百二十里。北：龍驤。西：玉蟾山。東北：八濛、大斌。渠江即宕渠水，自達縣入，逕城東，又西南入廣安。流江自營山入，東南流，與渠江合。白水溪源出東南白水洞，西流入渠江。北：衛渠關。縣丞駐三匯場。大竹繁。府西南百二十里。東：月城山。西：九盤、鄰山。東北：獅子山、金盤山亦名仙門山。仙門水自月城山發源，鄰水自鄰山發源，井西南流入鄰水。北：東流溪一名清溪河，西流入渠縣，注渠江。縣丞駐石橋鋪。太平要。府東北百四十里。南：翠屏。東：天池、板塞。北：大橫山。前、中、後三江俱自縣境發源，逕城東西，並入東鄉。白沙河源出板塞山，西南流，逕城南入後江。東：藍津關。城口繁，疲，難。府東北三百六十里。西：城口山，以此名。東南：金城。東北：黃礅山。北江自黃礅山發源，經大竹渡，折北入陜西紫陽為任河，注漢江。萬頃池在峽口山南，鄰境之水多源於此。東北：深溪關。

康定府：要。隸康安道。明，長河西魚通安遠宣慰司。康熙初，明宣慰司以地歸附。雍正七年，移雅州府同知來治，置打箭爐，仍隸雅州府。光緒三十年，升直隸。三十四年升府，改名康定，隸康安道，升里化縣為里化，並以河口、稻成二縣同隸府。宣統三年，舊隸打箭爐之宣慰、宣撫、安撫、長官各土司，全體改流，先後分別設治，並先各就其地置委員、理事等官。東北距省治九百六十里。廣六百四十里，袤八百三十里。北極高三十度九分。京師偏西十四度三十八分。領一，縣二。東：大山。南：無脊山。東南：大雪山。東北：郭達。西南：折多山，為入藏要道。鴉龍江即古若水，自青海境發源，南流，逕府西南入冕寧。大渡河即古涐水，自懋功入，逕府東，又南入清溪。瀘河源出折多山，東北流，至城西南，有木鴉河自番界東流來注，並入大渡河。有榷稅瀘關。巡司一，駐瀘定橋。一驛：烹壩。里化要。府西六百四十里。里塘宣慰、宣撫司地。舊設有糧務委員。光緒三十二年設里化縣。三十四年升。東：紫木喇山。東北：高日山。東：鴉龍江自喇滾入，有三渡水自鹽源之木里土司及雲南中甸來注之，會金沙江入馬湖。西南：色隆達河，源出額東額山，入金沙江。河口要。府西里塘、明正兩土司交界地，舊名中渡。光緒三十二年，里塘改流設縣。西有鴉龍江。稻成要。里塘土司地。舊名稻壩。光緒三十二年改流。三十四年設縣。縣丞一，駐貢噶嶺。

巴安府：要。康安道治所。督辦川滇邊務大臣、按察使銜爐安兵備兼分巡道駐。巴塘宣撫司地。光緒三十一年改流。三十三年置巴安縣。三十四年升府，並置三壩，鹽井、定鄉二縣隸之。東北距省治二千一百里。領一，縣二。東：龍新山、甲噶喇山。西南：寧靜山。巴沖楮河自瞻對入，與金沙江合。色楮河即金沙江，自三巖入，逕府西至得榮入雲南麗江。三壩要。府東二百三十里。巴塘、里塘兩土司交界地。三十三年改流。三十四年設，駐通判。鹽井要。巴塘土司地。光緒三十一年改流。三十四年設縣。瀾滄江自察木多入，繞由雲南入緬甸。定鄉要。里塘土司地。舊名鄉城。光緒三十二年改流。三十四年設縣。

登科府：要。德爾格忒宣慰司地。邊北道治所。宣統元年改流，析其地為五區。於北區設府，仍名登科，並置德化、白玉二州，石渠、同普二縣隸之。東北距省治三千三百五十里。領州二，縣二，土司十二。川、藏交隘，東連甘孜、瞻對，西鄰納奪、察木多，南與巴塘、乍丫接壤，北界西寧、俄落，乃金沙江之上游。德化州要。德爾格忒土司中區地，舊名更慶。宣統元年改流設州。鴉龍江自甘孜入，入瞻對。巴沖楮河自巴塘入，下流入金沙江。石渠要。府西北二百一十里。德爾格忒土司北區地。即雜渠卡，一名色許。宣統元年改流設縣。白玉州要。府南六百三十里。德爾格忒土司南區地。宣統元年改流設縣。北有海子山。同普要。德爾格忒土司西區第。宣統元年改流設縣。並分管察木多呼圖克圖及納奪土司之地。乍丫呼圖克圖地，入藏要路。宣統三年設理事官。察木多呼圖克圖地，亦名昌都。東接德格、納奪、貢覺，西與八宿、諾隆宗毗連。舊設有糧員，置兵戍之。宣統三年增設理事官。得榮巴塘土司地。與雲南接壤。宣統三年設委員。江卡舊為給藏地，置有兵戍。北接三巖、乍丫。西連波密、察木多。宣統二年收回。三年設委員。貢覺舊為給藏地。宣統二年收回。三年設委員。桑昂舊為給藏地。宣統二年收回。三年設委員。雜瑜舊為給藏地。宣統二年收回。三年設委員。三巖野番地。跨金沙江之上，有上巖、中巖、下巖之分。宣統二年歸附。三年設委員。甘孜麻書、孔撒兩土司地。宣統元年改流，設委員。兼管白利、東科、德格、倬倭、章穀之地。章穀土司地。與孔撒、麻書、德格、瞻對均接壤。改流後亦名爐霍屯。宣統三年設委員。道塢麻書、孔撒兩土司地。宣統三年改流設委員。瞻對舊為土司地，給與藏人。東連明正、單東、孔撒、麻書、章穀各土司界。南接里塘、毛丫、崇禧。西北與德格接壤。據鴉龍江之上游。有上瞻、中瞻、下瞻之分，亦名三瞻。宣統三年收回設委員。

邛州直隸州：中，沖，繁。隸建昌道。明，州。東北距省治百八十里。廣二百二十里，袤百五十里。北極高三十度十八分。京師偏西十二度五十三分。領縣二。東南：銅官山。南：文筆、古城。西：相臺、馬嵐、七盤。北：渠亭。西南：邛崍山。南：邛水，即古僕千水，亦名文井江，源出西北牛心山，東流入新津。牙江水、斜江水、水耤水俱自大邑入，東南流，與邛水合。西南：火井。南：夾門關。巡司駐火井漕。大邑繁，難。州北少東四十里。東：銀屏山。西：高唐山。北：霧中山。西北：鶴鳴山。牙江水源出縣境，水耤水源出鳳凰山，斜江水源出鶴鳴山，並東南流入州。東：乾溪鎮。蒲江簡。州東南六十里。南：金釜山、長秋山。北：白鶴山。南：蒲江自丹棱入，東北流入州，合邛水。北：鐵溪河自名山入，即百丈河，下流會蒲江入邛水。西南：黑竹關。

綿州直隸州：沖，繁，難。舊隸成綿龍茂道。光緒三十四年裁。明，成都府屬州。順治初，仍明制。雍正五年，升直隸州，以成都之綿竹、德陽、安及保寧之梓潼來隸，並設彰明、羅江二縣，尋改彰明屬龍安府。乾隆三十五年，移州治羅江，省羅江縣。嘉慶六年，還舊治，復設羅江。西南距省治二百七十里。廣三百里，袤百零五里。北極高三十度二十七分。京師偏西十一度三十五分。領縣五。東：金山。南：延賢。東北：天池。北：綿山，州以此名。涪江自彰明入，逕州北及東，又東南入三臺，亦謂之內水。龍安水、茶坪水俱自安縣入。並東南流，與涪江合。州產鹽，有中井十一，下井一。鹽捕州判駐豐穀井。縣丞駐魏城。驛二：魏城、金山。德陽沖，繁。州西南百五十里。北：鹿頭山、浮中山。綿水一名綿陽河，自綿竹入，東南流，逕城南入漢州。石亭水亦自綿竹入，逕城西南，入漢州。北：鹿頭關。一驛：旌陽。安繁。州西北百一十里。北：千佛。東：西昌山。南：浮山。東北：金山。黑水河一名寧口河，冷水河一曰乾河，並東南流入羅江。茶坪水源出千佛山，發源東南，逕城西會龍安水入州。西小壩、睢水，北曲山三關。綿竹繁。州西南百八十里。北：武都。南：文曲。西南：飛鳧。西北：紫巖山。綿水、石亭水俱自茂州入，左流為綿水，逕城北，東南入德陽。射水一名紫溪河，源出三溪山，逕城南，與石亭水合。白水河源出土司漆寨坪，東南流，逕城西南，馬尾河源出土司天池山，東南流，逕城西北，折而東，並入射水河。南：石碑鎮。梓潼沖，繁。州東北百二十里。東：兜率山。西：葛山。南：長卿山。北：五婦山。梓潼水一名歧江，源出龍安平武山谿，東南流，逕城西南，又南入鹽亭，即古馳水也。西北：九曲水，源出龍安洞子口，九轉入潼江。一驛：武連。羅江沖，繁。州西南九十里。北：潺山。南：天臺山。西南：龍池山。黑水、冷水俱自安縣入，東南流，至縣東北合，是為羅江。又折南，逕縣東入中江。南：芙蓉溪，源出白馬關下，東南流，至縣南，與羅江合，一名三紫水。西南：白馬關。一驛：羅江。

資州直隸州：，繁，難。隸川南永寧道。明，資縣。順治初，仍明制，為資縣，屬成都府。雍正五年，升直隸州，以成都之仁壽、井研、資陽、內江來屬。西北距省治三百四十里。廣四百三十里，袤五百里。北極高三十九度五十分。京師偏西十一度三十二分。領縣四。資山在西北，州以此名。南：銀山、鐵山。西南：玉京、金爐。西：盤石山。中江自資陽入，逕城西南為資江，亦曰中江。北納小溪，東納大濛溪，東南流入內江。珠溪源出井研北境，東北流，至州西北與中江合。大濛溪源出西龍家壩，又名都溪，東流逕城南，至唐明渡入資江。州判駐羅泉井。一驛：珠江。資陽繁，難。州西百三十里。東：寶臺、萬鐘。西：鳳臺。南：書臺。西南：獨秀，亦名資江。沱江亦名雁江，自簡州入，楊花溪自樂至西來注之。資溪、孔子溪均東來注之，南入州。一驛：南津。內江沖。州東南九十里。西：翔龍、華萼。東：降福。南：鏵影。西南：石城。東南：金紫山。沱江自州入，逕城南，清流河合高橋河入之，南入富順。西南：玉帶溪，流合中江。城內西北隅有桂湖，與中江通。一驛：安仁。仁壽繁，難。州西二百里。三隅山峙東、西、北三隅。南：覺山。西：天池。東：佛巖山。赤水一名黃龍溪，自簡州入，西流逕縣北，又西入彭山，合府河。魚蛇水發源縣西境，西南流入眉州。井研簡。州西南二百四十里。城內麟山。西：書臺、五星。北：瑞芝、九龍。東北：鐵山。西南：磨玉山。擁思茫水有二源，夾城西南流，合為泥溪，入樂山。縣產鹽，有上井四，中井七，下井二百二十六。

茂州直隸州：中。原隸成綿龍茂道。光緒三十四年裁。明，成都府屬州。順治初，仍明制。雍正六年，升直隸州，以成都之汶川及保縣來隸。嘉慶六年，省保縣入雜穀。東南距省治四百十里。廣百八十里，袤四百三十里。北極高三十度三十七分。京師偏西十二度三十一分。領縣一，土司六。東南：岷山，一名雪山，俗呼九嶺山，北自松茂，南接灌縣。東：五味山。南：巨人。北：茂濕山。岷江自松潘入，南流逕州西，亦曰汶江，黑水河即古翼水，東南來注，松溪自黑虎寨來注。又北，納三溪，南納南龍溪及白水河，西流入江。東桃坪、南七星、雁門、實大四關。一驛：來遠。汶川沖，繁。州西南百二十里。南：岷山，又南娘子嶺，為縣門戶。東：玉壘。西：河屏。北：壽山、七盤。東南：龍泉山。岷江自雜穀入，逕縣北，名汶江，亦名玉輪江。東納大溪口水，西納登溪溝水，逕城西南，桃川水自東來注，又草坡河、龍潭溝、天赦山水、臥龍關水，並東南來注，入灌縣。有桃關、徹底二關。驛二：寒水、太平。瓦寺宣慰司隸汶川。在縣西北。明為安撫司。嘉慶元年改置。司境有草坡河。沙壩安撫司隸州。在州北。仍明舊。靜州長官司隸州。在州東。仍明舊岳希長官司隸州。在州西。仍明舊。實大關長官司隸州。在州西。仍明舊。隴木長官司隸州。在州西。仍明舊。

忠州直隸州：繁，難。隸川東道。明，重慶府屬州。順治初，仍明制。雍正十二年，升直隸州，以重慶之酆都、墊江及夔州之梁山來隸。西距省治一千五百里。廣二百六十里，袤百八十里。北極高三十度十六分。京師偏西八度二十分。領縣三。東：毓秀。西：高盈山、屏風山。東南：塗山。東北：九亭山。大江自酆都入，逕城西，西溪來注。又逕州東，渰溪河來注。又東，塗井河自西來注。又北入萬縣。州產鹽，有上井三，中井八，下井二十四。州判駐石橋井，巡司駐敦里八甲。東南：塗井鎮。酆都簡。州西南百十里。東：青牛、大峰。西：石璧。南：金盤。東北：平都山。水經所謂「逕東望峽，東歷平都」者也。大江自涪州入，東北流，逕城南，又東北入州。渠溪自州西南流，葫蘆溪自石主西流，碧溪自金盤山東南流，並入大江。西：北涪鎮。墊江繁，難。州西北百三十里。東：佛轉山。西：白龍洞。南：望月。東南：將軍崖山。羅平水有三源，北源出石人山，西源出白龍洞，南源出將軍崖，會於三河口，又東與高灘溪合。高灘溪自梁山入，逕城東南，又西南入長壽，為龍溪。一驛：白渡。梁山繁，難。州西北百里。東：峰門。西：金鳳。南：石馬。北：高都。東：蟠龍山，下有溪東南流，入州，為塗溪。又桂溪，發源五斗山，北流逕城西，折西南流入墊江，為高灘溪。紵溪源出縣境，東南流入萬溪。虎溪鎮。一驛：太平。

酉陽直隸州：繁，難。隸川東道。明，酉陽宣慰司。屬重慶府。順治初，仍明制。雍正十二年，改重慶屬之黔江、彭水二縣置黔彭直隸。十三年，又改平茶長官司為秀山縣，屬。乾隆元年，廢，改為酉陽直隸州，以黔、彭、秀三縣來隸。西北距省治一千七百四十里。廣四百六十里，袤五百六十里。北極高二十八度五十一分。京師偏西七度三十八分。領縣三。北：酉陽山，州以此得名。東：龍山、荷敷。西：鬼巖。南：佛山。東南：三江山。黔江自貴州安化入，逕城西，納南溪河、洪渡河，入彭水。北河自湖北來鳳入，逕城東，南流，會邑梅河，折東入湖南保靖，為酉水。東南：疊溪，上承凱歌河，自貴州銅仁入，亦名買賽河，東北流，秀山之哨溪來會。又納後溪、容溪，東入酉水。州同駐龍潭鎮。巡司駐龔灘鎮。秀山繁，難。州東南二百六十里。西：高秀山，縣以此名。東：巴慣山。南：擎團、鼎桂。西南：白歲山，哨溪出焉，東與滿溪合，入州會買賽河。南：地澄溪，東合遵岫溪，入凱歌河。邑梅河在東南，有紅河溪會嘉塘河東北流注之，又與北河合。巡司駐石堤。黔江簡。州北二百八十里。東：酉陽山。北：黃連大堊山。西：金雞箐山。西南：梅子關山。唐崖河自湖北咸豐入，大木溪合七十八溪水來入之。阿蓬水亦名東小溪，逕城東南，又西南入州，為南溪河。有石勝、白崖、梅子三關。彭水難。州西二百里。西：壺頭山。東：甘山。南：丹陽。西南：盈川山。東北：伏牛山。涪陵江即黔江，自州入，西納長溪，北逕城西。龍嘴河自黔江來會，後江河、水洞河入之。又北納合溪河、射香溪，西入涪州合大江。東北：亭子關。東：鹽井、鬱山二鎮。巡司駐鬱山鎮。

眉州直隸州：沖，繁。隸建昌道。明，州。康熙初，彭山、青神二縣先後省入州。雍正六年復置，仍隸州。東北距省治百九十里。廣百六十里，袤百八十里。北極高三十度六分。京師偏西十二度三十一分。領縣三。西南：連鼇山。西：醴泉。北：盤龍。東：蟆頤山。下臨玻瓈江，一名蟆頤津，即岷江，自彭山入，逕武陽驛，分流復合，南入青神。醴泉江發源盤龍山，東西二源，出盤龍山，分流至州北，合為雙河口，繞州城與松江合，入岷江。思濛江在南，一名芙蓉溪，澭甘水在西南，一名金流江，俱自丹棱入，逕州東南流，並至青神與岷江合。有魚耶、東館二鎮。丹棱簡。州西九十里。南：長山。北：龍鵠山。東南：三峰、金釜二山。思濛江源出龍鵠山。夷郎川源出赤崖山，與思濛合，澭甘水自洪雅入，俱東南流入州。南：柵頭鎮。彭山繁。州北四十里。東：金華山。北：彭亡山，本名彭女，水名彭望。東北：崌崍、天社。西北：回龍山。大江一名汶江，又名武陽江，自新津入，逕城東北入州。府河即錦水，下流納赤水，俱自仁壽入，南流入大江。東北：雙江鎮。青神沖。州南八十里。西：熊耳。西：多棱山。東：上巖、中巖、下巖，即三巖。大江一名導江，自州入，南流入樂山。思濛江、澭甘水俱自州入，東北魚蛇水自仁壽入，西南流，並入大江。

瀘州直隸州：要，沖，繁，難。川南永寧道治所。明，州。光緒三十四年，析九姓鄉隸永寧州。西北距省治七百五十里。廣三百十里，袤二百二十里。北極高二十八度五十四分。京師偏西十度五十七分。領縣三。州治在忠山麓，即寶山，一名瀘峰。東：神臂巖。南：方山。北：玉蟾山。資江即沱江下流，自富順入，東流逕北門外，至城東北，與大江會。大江自納溪入，東北流，逕城南，折流合沱江，曰合江，又東入合江。悅江源出榮昌白馬洞，南流入大江。支江自富順椽子漕入，思晏江自榮昌入，並南入資江。九曲溪自隆昌入，南流至玉蟾山下合思晏江。南龍透、北玉蟾二關。巡司駐嘉明鎮。州判駐九姓鄉。納溪沖。州西南四十里。東：樓子、掇旗。西：冠山。南：馬鞍山。北：濱江。西：納溪，俗名清水河，即永寧河下流，源出阿永番部，東流入大江。南：倒馬、石虎二關。驛一：江門。合江沖，難。州東北百二十里。南：少岷，即安樂山。東南：榕山。西南：丁山。大江自州入，東流，逕北門東入江津。安樂溪一名小江，即古大涉水，亦曰習部水，自貴州仁懷入。之溪亦自仁懷入，合流至城東北入大江。南：符關。江安沖。州西南百十里。南：南照山。北：北照山。東：鳳凰山。大江在城北，自南溪入，東北流，入納溪。淯溪自長寧入，東北流，逕城西北，入大江。綿溪源出連天山，亦入大江，曰綿水口。

永寧直隸州：要，沖，繁，難。隸川南永寧道。明，敘州府。敘永同知及貴州都司永寧衛轄地。順治初，仍明制，置同知，隸敘州府。析永寧衛隸貴州威寧府。康熙二十六年，改衛為縣。雍正五年，地並入縣，改屬敘州府。八年，復設同知。乾隆元年，升為敘永直隸，以永寧縣來屬。光緒三十三年，以永寧移治古藺。三十四年，改曰永寧直隸州，改縣曰古藺，並析瀘州之瀘衛，分州地曰九姓鄉，置古宋縣屬焉。西北距省治九百九十里。廣四百餘里，袤三百九十里。北極高二十七度五十六分。京師偏西十一度十三分。領縣二。東：天馬山。西：寶真。南：青龍。東北：紅崖。東南：獅子山。永寧河亦曰界首河，一源自小井壩入，逕城西，一源自鐵矢坎入，合北流，通江溪自貴州入，納魚漕溪注之，入納溪，合大江。東：羅付大河，與貴州遵義接界，下流入烏江。東雪山、西北江門二關。驛一：永安。古藺繁，難。州東九十里。舊為巡檢司駐。光緒三十三年改永寧縣為今名，移治此。東：雪山。西：海漫山。赤水河自雲南鎮雄入，逕赤水衛東北，合永寧河入納溪。北：梯口關。縣丞一，駐赤水鎮。古宋沖，繁，難。州西。舊瀘衛。明設九姓長官司，屬永寧衛，後屬瀘州。順治四年歸附，仍明制。康熙二十四年並入瀘州。雍正四年設州同，後改州判。光緒三十四年裁，升縣改今名。西：中和山。南：古洞巖。魚漕溪東流入州，合通江溪。

松潘直隸：要，沖，繁，難。舊隸成綿龍茂道。明，松潘衛，隸四川都司。順治初，仍明制為衛，屬龍安府。雍正九年，裁衛置。乾隆二十五年，升直隸。舊隸成綿龍茂道。松潘鎮總兵駐。南距省治九百五十里。廣二百七十七里，袤二百二十里。北極高三十二度四十六分。京師偏西十二度五十一分。南：火焰山。北：大小分水嶺。西北：岷山，即瀆山，又謂之汶阜，一名沃焦山。禹導江處，其水曰瀆水，即岷江，一曰汶江。東：雪欄山，下有白水，為涪江之源。合三舍堡、羊峒口諸水，經小河營，曰小河，入平武。岷江自岷山之羊膊嶺南來，殺鹿洞一水東來注，經黃勝關弓槓口，一水西來注，逕東南，左納東勝河，右納窗河。又南，左納雲昌溝，右納山壩溪，經平定關入茂州。西：黑水河，有南北二源，合流亦入茂州。有望山、雪欄、風洞、紅崖、黃勝、平定、武都等關。巡司一，駐南坪。

石砫直隸：簡。隸川東道。明，宣慰司，屬夔州府。順治十六年歸附，仍明制，授宣慰司，屬夔州府。乾隆二十七年，升為直隸。西距省治一千二百里。廣二百三十里，袤二百四十里。北極高三十度十八分。京師偏西八度十五分。東：石砫山。南：大峰門山。北：方鬥山。大江自酆都入，右納神溪、鍾溪、沼溪，東北流入萬縣。東南：賓河有二源，俱自湖北利川入，曰龍嘴溪，曰冷箐溪，逕沙子關，合為三江溪。又西南流曰後河，逕北，大鳳溪來注。又西南，江池溪自龍潭來注。又西南為葫蘆溪，西北流入酆都，注大江。東沙子、南大風二關。巡司一，駐西界沱。

理番直隸：難。舊隸成綿龍茂道。明，雜穀安撫司，屬茂州。順治初，仍明制。乾隆十七年改，駐理番同知。二十五年，升直隸。嘉慶六年，以茂州屬之保縣入之。東南距省治三百八十里。廣九百六十五里，袤一百七十里。北極高三十一度四十分。京師偏西十三度十三分。領土司四。西：熊耳山。東：高碉。北：馬鞍、龍山。西北：姜維、花崖二山。大江自茂州入，逕東南，又南入汶川。沱江在城西北，有二源：南曰雜穀河，北孟董溝，並東南流，至城西北而合，折南入大江。西：大溪，源出梭磨土司東界大閉氻雪山，東南流，亦入大江。西南維關、鎮遠關，西北鎮安關。梭磨宣慰司西北。舊為長官司。乾隆四十年升置。大溪源出司境大雪山，東北流入。從噶克長官司西北。乾隆十八年置。卓克採長官司西。乾隆十四年置。丹壩長官司西。舊為土舍。乾隆二十四年改置。

懋功屯務：大小金川土司地。順治七年，小金川歸附。康熙六年，大金川歸附。雍正元年，授安撫司。乾隆四十一年，分置美諾、阿爾古兩。四十四年，並阿爾古入美諾。四十八年，改懋功，駐同知，理五屯事務。廣千四百五里，袤五百七十里。北極高三十度四十四分。京師偏西十三度六十分。領屯五，土司二。懋功屯治。東：巴郎山。南：漢牛雪山。北：日爾拉山。西南：喇嘛寺山。東北：商角山。小金川河自撫邊入，東南流，逕北，受南北兩山水，至章谷合金沙河。撫邊屯北百三十五里。北：孟拜山。西：空卡雪山。小金川河在屯南，合日爾拉、索烏、巴郎諸山水，西南入懋功。章穀屯西百八十里。東：墨爾多山、丹噶山。金川河自崇化入，逕屯東南，與小金川河合，折西南，流入打箭爐，為大渡河。崇化屯西二百五十里。東：刮耳崖。東南：丹噶山。東北：木果木山。金川河自綏靖入，逕屯西入章穀。小溪河發源空卡山，東流入小金川河。綏靖屯西二百七十里。東：索烏山。南：足古山。東南：功噶山。金川河自綽斯甲布土司入，逕屯西入崇化。鄂克什安撫司東。乾隆十五年置。綽斯甲布安撫司西。乾隆四十一年置。東：宜喜山。金川河自司境南流入綏靖。


\end{pinyinscope}