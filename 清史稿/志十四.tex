\article{志十四}

\begin{pinyinscope}
天文十四

△客星流隕雲氣

客星太祖丁未年九月丙申，彗星見東方。

天命三年十月丙寅，彗星見東方，尾長五丈，每夜漸移向北斗，十九日而沒。

順治九年十一月庚寅，異星蒼白氣見於參，西北行入畢。

康熙三年十月己未朔，有星茀於軫，見東方；丁卯，尾長七八寸，蒼色，指西南；丁亥，尾長三尺餘，指西北，逆行至翼；十一月戊戌，尾長五尺餘，指北方，至張；庚子，至井；癸卯，往西北行至昴；乙巳，尾指東北，至胃；庚戌，至婁，尾指東，青色；十二月壬戌，至奎，體小，尾長二尺餘。四年二月己巳，東南方有異星見於女；甲戌，尾長七寸，指西南，蒼白色；丁丑，尾長尺餘，往東北順行至虛；辛巳，至室，體漸大，尾長八尺餘；乙酉，至壁，尾長五尺餘。七年正月甲子，西南白光，長六尺餘，尾指東南，占曰天槍；二月乙亥，漸長至四丈餘，尾掃天苑、九斿、軍井；丁亥，沒。十二年二月癸巳，異星見於婁，大如核桃，色白，尾長尺餘，指東方；甲午，仍見。十五年正月戊子，異星見於天苑東北，色白。十六年三月癸卯，東北方有異星見於婁，體色光明潤澤，尾長尺餘，指西南，占曰含譽。十九年十月戊子，彗星見右執法，色白，尾長尺餘，指西方，東行甚速；壬寅，近太陽不見。十一月丙辰朔，尾跡夕見西方；壬戌見星體，色蒼白，尾長六丈餘，寬二尺餘，指東北。二十一年七月己巳，彗星見北河之北，色白，尾長二尺餘，指西南，往東北行甚速；壬申，入午宮，尾長六尺餘。二十二年閏六月庚戌，異星見於五車北八穀東，色白，往西南逆行；戊辰，入五車。二十三年五月甲申，異星見太微垣，東屬軫，色白明大，往東北順行；乙酉，行四度餘，至右攝提下。二十五年七月庚寅，異星見東方，近地平，色白，東行不急；丁酉，凡行十六度，至柳，微有尾跡；壬寅，至星，漸沒。二十七年十月己酉，異星見奎，色白，凡三夜。二十九年八月己酉，異星見箕，色黃，凡二夜。

雍正元年九月己丑，異星見弧矢下，色白，體微，芒長尺餘，指西北，逆行至井。

乾隆二年六月丁卯，異星出右更東，色白，屬婁，向西南行；丙子，仍見。七年正月丁亥，異星見東南方；戊子，出地二十七度餘，大如彈丸，色黃，尾長四尺餘，指西南，屬醜宮，在天市垣徐星外，逆行四旬餘不見。八年十一月己亥，彗星見奎、壁之間，大如彈丸，色黃白，尾長尺餘，向東指，屬戌宮，逆行至九年正月辛卯，凡五十三日，行二十九度餘。十三年三月癸丑，異星見東方，大如榛子，色黃，尾長二尺餘，向西南指，在離宮第三星南，順行至四月甲寅朔，行三度，尾長尺餘，體小光微；壬戌，至螣蛇；乙丑，至王良；丙寅，不見。十四年五月甲寅，瑞星見東方，大如雞卵，形長圓，色黃白，光瑩潤澤，行不急，出天津，入芻★，占曰含譽。二十四年三月壬辰，彗星見東南方；甲午，出虛第一星下，大如榛子，色蒼白，尾長尺餘，指西南，順行；癸卯，體小光微，尾餘三四寸；戊申，全消。四月戊辰，彗星見西南方，在張第二星上；己巳，離張六度，大如榛子，色蒼黃，尾光散漫，長二尺餘，指東南，順行；壬申，形跡微小；丁丑，更微；己卯，漸散；五月壬午，全消。十一月戊辰，異星見東南方，在井第四星下，大如榛子，色蒼黃，向西北行；癸酉，行四度，在胃，微有尾跡；十二月丁丑朔，全消。三十四年七月甲辰，彗星見東南方，在昴下；丁未，大如彈丸，色蒼白，尾長三尺，指西南，順行甚速；八月丁卯，與太陽同宮不見；十月辛亥，見西方，在列肆第二星下，體勢微小，尾長一尺；丙子，全消。三十五年閏五月己酉，異星見東南方，在天弁第一星西，大如彈丸，色蒼黃；癸丑，向北行三十二度；乙丑，不見。十一月乙丑，彗星見東南方，長尺餘；丙寅，在柳第二星下；戊辰，色蒼白，尾指東南，每日向西北行十餘度；庚午，微暗；辛未，全消。

流隕隕星如斗者，太祖戊子年九月辛亥朔夜，時徵王甲城，士馬皆驚。

流星如盆者，乾隆十四年九月壬申，出婁宿，色赤，入天苑，有光，有尾跡。

流星如★者，順治四年十一月庚辰，自天中西北行入蜀，有聲，色赤，光燭地，★犬皆驚。五年九月辛巳如之，聲如雷。十五年六月辛未，自西北至東南，有聲，色赤，不著光、尾跡。

流星如盞者，順治四年五月戊午寅時，自西北至西南，色青白，有光。七年八月甲午，自東南至東北，色赤黃，入斗，不著光、尾跡。八年四月己酉，自氐宿南行，色青白；五月戊寅，自亢宿西南行，色白，★小星隨之，入翼；九年三月丙子，自中天西南行，色赤，入畢；俱有光，有尾跡。九月丙申，自中天入紫微垣，色赤；十年八月丙寅，自中天入天市垣，色青赤；俱有光。十二年四月甲子，自亢宿入危，色赤黃，有光，有尾跡。癸酉，出房宿，色青黃，入尾；十六年七月甲申，出牛宿，東北行，色赤黃，至蜀沒；俱不著光跡。康熙二年八月丁巳，自虛宿入紫微垣，小星隨之；三年九月戊申，自中天入奎；俱色赤；六年正月戊寅，出鬼宿，色青，隨後有聲，入土司空；七年二月戊子，出大角，色赤黃，入箕；十二年九月甲午，出勾陳，色青白，至蜀沒；俱有光、有尾跡。十六年九月己亥酉時，自正北下行，色赤白，尾跡如蛇，有光。十九年六月癸酉酉時，自西南向東北，聲如雷，尾跡如匹布。二十五年十一月壬午，出左樞，色白，至蜀沒，尾長竟天。十二月戊寅，出軫宿，色青黃，入騎官。二十九年二月丁亥，出河鼓，色黃，入尾。乾隆十九年正月丁巳一更，出奎宿，西北行；二十二年三月戊申一更，出西北方，下行；俱色青。二十四年閏六月甲申五更，出土司空，下行；三十五年九月戊辰三更，出室宿，西北行；俱色赤，俱入雲。三十六年二月己丑昏，出上弼，下行，色黃，不著入。三十九年十月丙戌二更，出天廩，西行；四十年九月丁未一更，出壘壁陣西，下行；四十一年三月丁丑昏，出翼宿，西南行；十月丁卯曉，出平道，下行，俱色赤。十二月癸丑，出天苑，下行；四十二年八月壬戌一更，出右旗，西行；俱色白。五十四年十二月己卯昏，出參宿，下行；五十五年九月壬寅一更，出五車，西行；五十六年三月庚寅五更，出天津，下行；五十七年五月丙辰一更，出天棓，東北行；五十八年九月己亥五更，出婁宿，西南行。五十九年十月丙寅曉，出張宿，下行；六十年閏二月戊戌三更，出大角，西北行；俱色赤，俱入雲，俱有光、有尾跡。

流星如飲鐘者，康熙八年九月乙卯巳時，出午位，色赤黃，入巳位，不著光、尾跡。

流星如杯者，乾隆十八年七月甲戌三更，出奎宿，東南行，色赤，入雲，有光，有尾跡。

流星如桃者，順治五年八月癸巳朔，自中天東北行，不著色，入天關。十三年正月癸卯，自奎宿入天中，色黃白，俱有光、有尾跡。康熙二年八月乙巳，自中天至心，不著色、光、尾跡。四年六月壬申，出建星，入南斗；辛巳，出天咅，入河鼓；又出閣道，入離宮，俱色赤。壬午，出庶子，入開陽，色赤黃。九月甲申朔，出女宿，入羽林軍，小星隨之，不著色。十二月壬申，出南河，入柳，小星隨之；五年正月己酉，出參旗，入天苑，俱色青白。二月戊午，出五車，至蜀沒；五月乙酉，出勾陳，入大陵，俱色赤；十月戊午，出少宰，入天棓，色黃；俱有光、有尾跡。六年二月庚戌，出氐宿，入大角，色黃，有尾跡。八年四月癸亥，出天弁，入氐，色青白，有光，尾跡先直後曲，留東，咸結為雲氣，如魚形，向東散。十年正月己未，出勾陳，入華蓋，色黃白，有光。十一年七月辛未，出東井，入畢，色青黃，有光，有尾跡。十三年三月甲申辰時，自西北至西南，色白，有光。十五年九月丁未，出外屏，入墳墓，色青黃，有光，有尾跡。十六年四月丁未朔，出紫微垣，在雲中，往北行，不著色，映地有光。十七年九月辛丑，出昴宿，入閣道，色青白，有光，有尾跡。十八年七月己未，出勾陳，入文昌，色青黃，有光。十九年五月壬辰，出攝提，入房，色青黃；閏八月己酉，出外屏，入建星，前小後大，色赤黃；十二月甲午，出勾陳，入大陵，色青；俱有光、有尾跡。二十一年正月戊辰，出大陵，入壁，色青白，有光。二十二年二月丁丑，出明堂，入軫，色青白，有光，有尾跡。二十三年二月己丑，出七星，入地，小星隨之，色青，有光。二十九年二月丁亥，出郎位，入軒轅；八月乙亥，出參宿，入弧矢；三十二年二月癸卯，出房宿，入尾；俱色青。三十三年三月壬戌，出女宿，入危，色赤；三十六年十月丙辰，出五車，入弧矢，色白；俱有光、有尾跡。

流星如★子者，乾隆十二年十月戊辰二更，出閣道，東北行，色青；十四年二月乙酉昏，出王良，下行，色赤；五月庚申曉，出織女，西北行，色青；俱入雲，有光，有尾跡。

十五年正月壬申二更，出天槍，西北行，色青，入雲，有光。五月戊午曉，出天船，下行，色青，入雲；八月戊子曉，出天狼，東行，色赤，入柳；十六年八月丙申二更，出鬥宿，下行，色青，入雲；十七年六月丁巳昏，出女★，西北行，色赤，入天理；戊午昏，出織女，東南行，色青，入河鼓；十八年六月乙酉曉，出河鼓，南行，色白，入雲；俱有光、有尾跡。己酉昏，出東南雲中，下行，色赤，入斗，有光。

十九年正月癸亥曉，出南河，下行，色赤；二十年五月甲午昏，出亢宿，東南行，色青；俱入雲。

二十一年六月甲子一更，出河鼓，西北行，色赤，入貫索。七月辛未三更，出宗正，西行，色青。十一月丙申四更，出文昌，西北行；二十三年七月戊子二更，出王良，下行；十一月壬辰一更，出左樞，西北行；十二月辛酉五更，出南河，下行；俱色赤。

二十四年正月癸未朔二更，出弧矢，西南行，色青；二月庚辰一更，出柳宿，西南行，色赤；俱入雲，俱有光、有尾跡。閏六月乙酉五更，出天倉，下行，色赤，入雲，有光。七月丙寅二更，出奎宿，下行；己巳二更，出勾陳，下行；二十五年六月辛丑昏，出王良，南行；俱色赤；七月己酉一更，出危宿，下行，色青；俱入雲，有光，有尾跡。

二十六年二月己卯昏，出外屏，下行，色黃，入雲，有光。辛卯二更，出五帝座，東南行，色青，入雲，有光，有尾跡。九月丁巳二更，出虛宿，下行，色赤，入雲，有光。

二十七年正月乙未朔二更，出中臺，東北行，不著色。癸丑曉，出天棓，下行，色赤。

二十八年二月庚戌一更，出西方雲中，下行，色黃；六月壬子一更，出天廚，西南行；九月戊寅四更，出天市垣市樓，東行；二十九年四月庚寅昏，出四輔，西北行；七月辛酉曉，出閣道，南行；俱色赤。八月庚辰朔一更，出天錢，下行，色青；三十年閏二月庚午二更，出軒轅，東北行，色赤；俱入雲，有光，有尾跡。六月丁卯昏，出東北雲中，東南行，色黃；一更出天津，東行，色赤；俱入雲，有光。七月壬午曉，出王良，西行，色青。九月庚子五更，出王良，下行；十月戊辰五更，出中臺，東南行；俱色赤，俱入雲。

三十一年六月甲子曉，出壁宿，西南行，色赤，入羽林軍。十月庚子二更，出天津，下行，色青。丙午五更，出壁宿，西行；曉出南河，下行；己未曉，出軍市，東行；十一月甲戌五更，出文昌，下行；三十二年二月甲寅五更，出角宿，東南行；俱色赤，俱入雲，俱有光、有尾跡。六月庚申昏，出西南雲中，下行，色赤，入雲，有光。閏七月癸巳曉，出八穀，東北行；九月庚申二更，出瓠瓜，西南行；十月癸亥二更，出天津，下行；己巳一更，出昴宿，東南行；庚午五更，出五車，北行；俱色赤。

三十三年七月己丑曉，出河鼓，西北行，色黃。乙卯一更，出鬥宿，下行；八月辛酉一更，出左樞，下行；俱色青。乙亥一更，出天槍，下行；九月丙午五更，出壁宿，下行；俱色赤。丁未二更，出天苑，下行，色黃。庚戌曉，出五車，西南行；十月壬戌二更，出五車，下行；十一月乙酉朔曉，出天狼，下行；俱色赤。

三十四年三月戊子曉，出庫樓，下行；五月丁亥二更，出天廚，下行；俱色青。七月辛卯三更，出開陽，下行，色赤。辛丑昏，出左旗，西南行，色黃。八月乙卯曉，出天苑，下行；辛未昏，出鬥宿，下行；俱色青。十二月癸酉五更，出井宿，下行；三十五年正月壬寅曉，出螣蛇，東行；癸卯五更，出帝座，西南行；二月辛亥一更，出北河，東南行；丁卯五更，出大角，西北行；三月丙申二更，出大角，東北行；七月丁未二更，出天市垣梁星，西北行；九月乙丑曉，出五車，下行；辛未二更，出天棓，下行；十月丙子曉，出軒轅，東南行；三十六年正月庚午二更，出南河，下行；俱色赤。十月戊辰朔五更，出畢宿，南行，色黃。十一月壬戌五更，出鬼宿，西北行；三十七年七月丙辰昏，出天弁，下行；俱色赤。十一月甲辰曉，出柳宿，東南行，色蒼白。十二月庚辰五更，出貫索，下行，色黃。三十八年正月庚子曉，出氐宿，西行，色赤。九月乙丑昏，出天桴，南行，色蒼白。丁丑二更，出參宿，下行；十月乙巳一更，出女宿，下行，俱色黃。戊申一更，出壘壁陣，西行，色赤。

三十九年三月乙丑曉，出角宿，下行，色黃。七月戊寅昏，出勾陳，西行；九月庚午二更，出八穀，下行；癸酉二更，出天囷，下行；俱色赤。十月乙酉二更，出右樞，下行，色白。丙戌五更，出奎宿，下行，色赤。丁亥五更，出天廩，南行；十二月辛巳昏，出漸臺，下行；俱色黃。四十年四月乙巳昏，出勾陳，西行；五月甲戌昏，出上臺，下行；六月戊寅五更，出虛宿，下行；甲辰五更，出瓠瓜，下行；七月丙辰五更，出王良，下行；丁巳昏，出勾陳，南行；戊午二更，出奎宿，西行；俱色赤。八月丙子朔四更，出奎宿，西行，色蒼白。丁丑三更，出昴宿，下行，色黃。九月丙午朔三更，出天廩，下行，色赤。己巳三更，出羽林軍，下行，色蒼白。十月癸巳一更，出昴宿，下行，色白。甲午三更，出五車，南行；十二月丙辰一更，出卷舌，北行；俱色黃。辛酉昏，出北河，西南行；四十一年三月癸酉一更，出五車，東南行；戊子二更，出帝座，下行；俱色赤。四月己巳二更，出尾宿，西行，色白。五月甲戌曉，出離宮，南行，色赤。戊戌昏，出女宿，下行；曉出閣道，下行，俱色白。六月壬寅曉，出天津，西南行；戊申一更，出室宿，下行；俱色赤。乙丑二更，出天津，西南行，色青。七月甲申四更，出畢宿，下行；壬辰四更，出霹靂，下行；癸巳二更，出奎宿，南行；甲午昏，出閣道，下行；俱色赤。一更出昴宿，下行，色白。己亥一更、五更俱出奎宿，南行；九月乙未昏，出左旗，西北行；俱色赤。十月乙巳曉，出屏星，下行，色白。甲子三更，出庶子，下行，色黃。乙丑三更，出左樞，西北行，色白。丁卯五更，出右執法，下行；四十二年三月己巳昏，出北斗天樞，西北行；俱色赤。甲午昏，出軒轅，西北行，色白。四月戊申曉，出左旗，東北行。五月甲戌一更，出天市垣鄭星，東行；六月癸卯四更，出離宮，西南行；俱色赤。七月己巳二更，出女宿，下行，色黃；三更出天紀，南行，色赤；曉出天船，南行，色黃；出參宿，下行，色白。庚午二更，出貫索，下行，色赤。丙戌二更，出天市垣蜀星，西北行，色白。癸巳一更，出左樞，西行。八月庚戌四更，出天囷，北行；癸丑二更，出天溷，下行；俱色赤。十二月戊午二更，出天倉，下行，色黃。

四十三年二月丙辰五更，出七公，東北行，色赤。丁巳一更，出奎宿，下行，色黃。四月丙辰二更，出右旗，下行；五月丙寅曉，出奎宿，西南行；俱色赤。六月戊寅二更，出閣道，西行，色黃。八月乙丑五更，出井宿，東南行；十月乙亥三更，出卷舌，北行；十一月戊子曉，出右攝提，西南行；俱色赤。壬辰一更，出上★，西行，色白。癸丑曉，出翼宿，南行，色黃。丙辰二更，出昴宿，西北行；十二月戊辰二更，出文昌，北行；癸酉一更，出天樞，西行；戊寅一更，出天權，下行；二更出勾陳，下行；四十四年正月辛丑一更，出天權，西北行，俱色白。甲辰四更，出南河，下行，色赤。戊申一更，出上★，下行，色黃；四月辛巳五更，出天市垣趙星，西行，色赤；俱入雲。六月丙子二更，出西北雲中，東南行，色白，入室宿。八月戊寅一更，出羽林軍，下行，色白。九月庚戌曉，出軍市，下行，色赤。

四十五年二月庚申一更，出參宿，西行，色黃。丁丑三更，出軫宿，西行；七月乙未三更，出天津，北行；八月壬子曉，出上★，下行；俱色赤。庚午二更，出王良，西南行，色黃。九月辛卯曉，出畢宿，西南行；十月甲寅昏，出織女，下行；俱色赤。己未二更，出天樞，西行，色白。十一月辛巳二更，出王良，東南行，色黃。四十六年五月庚寅一更，出河鼓，下行，色赤。六月辛卯二更，出勾陳，西南行；乙未昏，出房宿，西行；俱色黃。九月丙寅二更，出文昌，下行；丁卯二更，出婁宿，西南行；十月辛未二更，出玉井，下行；俱色赤。丙申五更，出天樞，下行，色黃。戊戌曉，出玉井，下行；十一月癸卯三更，出大角，南行；甲辰曉，出畢宿，北行；俱色赤。

四十七年六月己巳昏，出貫索，西南行，色白。乙未四更，出奎宿，西南行，色赤。七月戊戌一更，出壁宿，南行，色黃。九月壬寅曉，出郎位，下行；癸卯昏，出貫索，下行；十月己巳三更，出昴宿，東行；俱色赤。

四十八年四月壬戌三更，出瓠瓜，下行，色白。乙丑一更，出五帝座，西北行；五月庚子四更，出天棓，東北行；七月丙午昏，出文昌，下行；九月庚寅一更，出天船，下行；十月甲戌一更，出土司空，下行；四十九年正月丁亥朔曉，出天槍，東北行；甲寅一更，出天槍，下行；閏三月壬午二更，出天津，下行；四月丁酉一更，出開陽，西北行；六月丁亥五更，出壘壁陣東井，西行；壬辰二更，出危宿，下行；甲辰昏，出天棓，下行；七月丁巳昏，出開陽，下行；俱色赤。十二月壬午二更，出織女，下行，色白。

五十年三月己卯五更，出左執法，下行；五月甲戌二更，出天津，下行；八月壬午曉，出瓠瓜，下行；庚寅四更，出牛宿，下行；戊戌五更，出勾陳，西行；十月乙巳四更，出五車，東南行；五十一年閏七月丙申一更，出天廚，西南行；十月辛丑朔昏，出危宿，下行；己未一更，出王良，東南行；丙寅四更，出大陵，下行；五十二年五月戊子五更，出螣蛇，南行；八月己亥三更，出五車，下行；辛亥五更，出壁宿，西南行；辛酉二更，出天倉，下行；五十三年四月乙巳二更，出文昌，下行；六月辛丑二更，出箕宿，下行；己未三更，出奎宿，下行；七月壬戌五更，出織女，下行；己巳二更，出壁宿，下行；丁亥三更，出貫索，下行；十月乙未四更，出井宿，下行；五十四年五月己未昏，出天棓，下行；閏五月戊戌曉，出尾宿，下行；辛丑昏，出天津，下行；五十五年四月癸丑四更，出文昌，下行；五月癸未昏，出天棓，下行；俱色赤。六月癸亥五更，出尾宿，下行，色白。七月壬午二更，出帝座，西北行；丙戌四更，出五車，下行；八月丁巳一更，出王良，下行；戊辰曉，出文昌，下行；十一月甲申昏，出墳墓，下行；十二月丁卯一更，五十六年四月丙午曉，俱出文昌，下行；己酉曉，出郎位，下行；五月丁酉五更，出貫索，下行；七月丁丑三更，出室宿，下行；壬午曉，出奎宿，西南行；癸未昏，出文昌，下行；二更出天津，南行；三更出壁宿，下行；五更出危宿，下行；乙未昏，出文昌，下行；八月壬申曉，九月戊寅四更，俱出天倉，下行；丁亥昏，出文昌，下行；十月壬寅朔五更，出軒轅，東南行；癸丑四更，出畢宿，下行；俱色赤。十一月己卯昏，出墳墓，下行，色黃。十二月辛酉昏，出文昌，下行；五十七年三月丁酉五更，出貫索，東北行；六月戊寅昏，出織女，西北行；丁亥昏，出亢宿，下行；庚寅曉，出室宿，下行；壬辰五更，出五車，下行；甲午曉，出昴宿，下行；九月辛丑五更，出天倉，下行；辛亥昏，出文昌，下行；乙丑曉，出軒轅，東南行；十月丙子四更，出畢宿，下行；五十八年三月戊申曉，出室宿，下行；六月甲申二更，出大陵，下行；戊子五更，出天紀，下行；七月甲午四更，出七公，下行；丙申二更，出貫索，下行；戊申昏，出織女，西南行；甲寅昏，出貫索，下行；丁巳一更，出危宿，下行；八月戊辰三更，出室宿，東南行；九月甲午一更，出閣道，下行；己酉昏，出壁宿，下行；辛亥昏，出鬥宿，下行；丁巳一更，出室宿，東南行；十月壬午二更，出危宿，下行；五十九年六月乙酉一更，出王良，下行；十月乙卯朔一更，出天棓，下行；己巳四更，出五車，東北行；六十年二月丁巳昏，出王良，下行；七月庚午二更，出昴宿，下行；俱色赤，俱入雲，俱有光、有尾跡。

流星如李者，康熙七年四月乙亥，出右執法，入翼；十二月癸酉，出參宿，入軍市；俱不著色。八年十月己丑，出伐星，色青白，入天狼。九年六月庚戌，出離宮，入虛；十年九月戊寅，出室宿，入羽林軍；俱不著色，俱有光、有尾跡。十二年八月丙午，出螣蛇，色青白，入心，微有尾跡。十四年十一月戊子，出張宿，色青白，入天廟，有光。十六年八月甲寅，出常陳，色青赤，入氐。十七年正月丙子，出參宿，色青白，入九斿。十八年十月庚午，出右旗後，小星隨之，色青赤，入候星。二十一年六月乙巳，出天市垣，色青白，入心、尾之間。十一月戊申，出東井，色赤黃，入上臺。二十四年三月戊辰，出建星，色白，入壘壁陣。二十五年九月壬午朔，出胃宿，色赤，入東壁。二十六年七月癸未，出壘壁陣，色青白，入天紀，自東南至西北竟天；二十八年二月乙卯，出東次將，色白，入氐；三十年十月丁未，出胃宿，色白，入天倉；三十一年正月己卯，出貫索，色青，入亢；九月癸丑，出東井，色白；入天苑，三十二年七月辛亥，出王良，色黃，入五車；三十五年十月甲辰，出少微，色青，入庶子；三十八年十一月乙未，出勾陳，色赤，入王良；四十七年九月戊戌，出內屏，色青，入文昌；五十三年八月壬申，出蜀星，色赤，入尾；己卯，出牛宿，色青，入南海；五十六年十二月丁未，出畢宿，色青，入天倉；俱有光、有尾跡。六十年十一月丙午未時，自西北至東南，色赤，有尾跡。雍正元年三月壬午，出左樞，色青，入天津；二年四月庚戌，出左執法，色赤，入角；俱有光、有尾跡。

流星如核桃者，乾隆八年八月乙卯未正，出東北雲中，下行，色黃，入雲，微有尾跡，以晝見。其餘乾隆年間一千五百有餘，皆以昏、曉及夜見。

流星如慄者，康熙十一年五月壬子，出天★，入奎，有光，有尾跡。

流星如彈丸者，康熙十七年五月庚申辰時，出西南，色赤，有光。七月戊午酉時，出西北，色青。乾隆元年五月壬戌午正，自西南方下行，色黃。七月癸卯戌初初刻，出東北，高五十餘度，下行至二十餘度沒，色白，有光，有尾跡，皆以晝見。其餘順治年間五，康熙年間六十二，雍正年間一十三，乾隆年間三千一百有餘，皆以昏、曉及夜見。

流星如榛子者，乾隆年間一十四，皆以夜見。

雲氣太祖壬子年九月癸丑，東方有藍、白二氣。癸丑年九月庚辰，日傍有青、紅二氣，對照如門，祥光四★。乙卯年三月甲戌，有黃氣■天，人面★之皆黃。十月戊申，有紅、綠祥光二道夾日，又有藍白光一道，掩★日上如門。天命三年正月丙子，有黃氣貫月中，其光寬二尺許，約長三四丈。四月壬子，有藍、黑氣二道，自西而東，橫■於天。五月乙卯，有紅、綠、白三氣，自天下垂，覆營左右，上圓如門。九月甲寅，東南有白氣，自地沖天，末偏銳如刀，約長十五丈，凡十六日而滅。五年三月癸丑夜，有藍、白二氣，自西向東，繞月之北，至南而止。

天聰五年八月丁卯，明兵來攻阿濟格貝勒，大霧不見人，忽有青藍氣自天沖入敵營，霧忽中開如門，我兵遂克。崇德六年九月辛巳黎明，東方有金光大如斗，內復有金光一道直如椽，沖天而起。

順治元年六月庚午酉時，有白氣自西南至東北。十月壬辰，五色雲見日上。三年正月壬戌，北方雲中有赤光如火影。四年五月庚戌，有白氣自西南至東北。十月壬辰，五色雲見日上。十二月壬辰如之。八年十二月壬子夜，有白氣從艮至乾。十年六月丙申，青赤氣生日上下。十二年六月庚午，北方有青黑雲氣，變幻如龍。

康熙三年十二月甲戌，金星生白氣一道，長三丈餘。五年二月庚申亥時，中天蒼白氣四五道。三月庚寅酉時，東南黑氣一道。六年八月己亥，有白光一道，自東至西。七年正月甲子酉時，西南白光一道，尾至東南入地，約長六尺餘，十餘日漸長至四丈餘，掃天苑、天斿、軍井。八年六月甲申，西北直氣一道。十一年二月甲午，五色雲見中天，歷巳至申。乙未如之。六月戊子，五色雲見日上。十二月癸卯，五色雲見日旁。十二年正月庚辰，西北至東南，蒼白氣經天如匹布。十三年六月己巳夜，東北蒼白雲一道。七月甲戌，白氣一道貫日，自南至北，長六丈餘。十五年三月乙酉，五色雲見中天。七月戊戌、庚戌皆如之。十六年三月甲辰，五色雲見日傍。七月癸未、十七年二月戊辰皆如之。六月辛巳，青氣一道，寬五尺餘。壬午，蒼白氣一道，青氣三道，寬尺餘。癸未，青氣一道，寬六尺餘，俱自西北至東南。十八年八月乙丑，正北黃黑雲一道，變赤黃色，寬四尺餘，長數丈。十九年十一月戊午至辛酉，西南蒼白氣一道，寬尺餘，銳指東北，長三丈餘，漸長至四丈餘。二十年六月辛卯，東北青氣六道。十月癸未，正北黑雲一道，穿北斗，約長三丈餘。二十四年十月丙午，日上蒼白雲★出五色鮮明。三十五年五月戊辰，五色雲見中天。四十一年二月甲寅酉時，西南白雲一道，長二丈餘，寬尺餘，穿天倉、天苑，入地平，至丁巳，長三丈餘。六十一年十一月癸卯，五色雲見日上。

雍正元年九月丁丑朔，五色雲見中天。十月辛未、二年正月辛巳皆如之。五年八月辛亥醜時，正北黑雲一道，東西俱至地平，寬尺餘。七年三月戊辰，五色雲見日旁。十一月丙申，慶雲見於曲阜，環捧日輪，歷午、未、申三時，於時上發帑金修建闕里文廟。八年正月辛巳，五色雲見日下。六月辛丑子時，正北至東南，黑雲一道，寬尺餘。九年九月乙酉丑時，西北至東西，白雲二道，寬尺餘。十三年正月，雲南奏報，年前十月二十九日，大理等府五色雲見；廣東高州府如之。

乾隆元年十月壬戌未時，五色雲見日上及旁。癸亥未時，乙丑辰、巳二時皆如之。二年正月辛卯子時，西南至東北，黑雲一道，寬一尺。三年七月己巳卯時，西北白雲一道，寬三寸，長一丈餘，往西南行。四年三月乙丑寅時，東南雲一道，寬尺餘，長數丈。丙寅巳時，北方白雲一道，寬七八寸，長三丈餘。八月乙未，北方白雲一道，寬尺餘，自東至西。五年三月丁巳亥時，東南白雲一道，寬尺餘，長三丈餘。五月辛酉亥時，東南黑雲一道，寬尺餘，長二丈餘。七年正月戊寅子時，月下白雲一道，寬尺餘，長三丈餘。二月丁酉午時，五色雲繞日。戊申巳時，見日旁；亥時，北方白雲一道，寬二尺餘，自東至西。八月己酉子時，東方白雲一道，寬尺餘，長五尺。甲寅巳時，五色雲捧日。九月甲子午時繞日。十月庚寅辰時、丁酉辰時、八年三月丙辰辰時皆如之。己巳巳時見日上，丁丑酉時如之。閏四月辛酉夜子時，月上白雲一道，寬尺餘，自西北至東南。戊寅辰時，五色雲見日旁。六月甲子酉時，見日上。戊辰未時，繞日。甲戌巳、午二時如之。七月丁酉子時，繞月。戊戌子時，北方白雲一道，寬尺餘，自東至西。乙巳午、申二時，五色雲繞日。八月丁卯，見月上。戊辰亥時，繞月。十月丙辰巳時，見日下。丁巳申時，繞日。壬戌巳時，見日下。九年正月乙巳辰時至午時，見日上。五月癸未戌時，繞月。十一年七月乙巳亥時，中天白雲一道，長丈餘。十二年六月辛酉丑時，西南至正東，黑雲一道，寬三尺餘，俱至地平。丁亥，五色雲繞日。十四年二月庚辰子時，東南黑雲一道，寬二尺餘，長十丈餘。十一月戊申卯時，東方白雲一道，寬尺餘，長丈餘。十八年二月丁亥朔申時，五色雲見日上。十九年四月丙申子時，中天白雲一道，自東南向西，寬尺餘，長二丈餘。二十一年五月辛巳亥時，東南白雲一道，寬尺餘，長數丈。閏九月乙卯醜時，東北至西北如之。


\end{pinyinscope}