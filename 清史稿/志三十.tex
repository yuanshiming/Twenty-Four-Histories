\article{志三十}

\begin{pinyinscope}
地理二

△奉天

奉天：禹貢青、冀二州之域。舜析其東北為幽、營。夏仍青、冀。商改營州。周，幽州。明，遼東都指揮使司。清天命十年三月，定都沈陽。天聰八年，尊為盛京。順治元年，悉裁明諸衛所，設內大臣、副都統，及八旗駐防。三年，改內大臣為昂邦章京，給鎮守總管印。康熙元年，改昂邦章京為鎮守遼東等處地方將軍。四年，改鎮守奉天等處地方將軍。光緒三十三年三月，罷將軍，置東三省總督、奉天巡撫，改為行省。北至洮南；與黑龍江界。南至旅順口；海界東南，以鴨綠江與朝鮮界。西至山海關；與直隸界。東至安圖。與吉林界。廣一千八百里，袤一千七百五十里。北極高三十九度四十分至四十四度十五分。京師偏東四度至十二度。宣統三年，編戶一百六十五萬五百七十三，口一千六十九萬六千零四。共領府八，直隸五，三，州六，縣三十三。案：盛京，天聰五年因明沈陽衛城增修。城周九里三百三十二步，高三丈五尺，厚一丈，女墻高七尺五寸，垛口凡六百五十一。門八：東之左曰撫近，右曰內治，南之左曰德盛，右曰天祐，西之左曰懷遠，右曰外攘，北之左曰地載，右曰福勝。門各有樓闉，加之角樓。四城之中為大政殿，太宗聽政之所也。殿西為大內。南向曰大清門，門內曰崇政殿，殿前東飛龍閣，西翔鳳閣。崇政殿直北為鳳凰樓，樓北清寧宮。宮之東曰衍慶宮、關睢宮，西曰永福宮、麟趾宮。鳳凰樓之前，東為師善齋，齋南日華樓，西協中齋，齋南霞綺樓。崇政殿東頦和殿，殿後介祉宮，宮後為敬典閣。崇政殿西為迪光殿，殿後保極宮，宮後繼思齋，齋後崇謨閣。大內之西文溯閣，藏書之所也。東南太廟。銀庫在大政殿南，織造庫在大內南。戶部、禮部、工部在銀庫東，刑部、兵部在織造庫西。御史公署在城東北隅。其外關城則康熙十九年建，高七尺五寸，周三十二里四十八步。門八：東之左曰小東關，右曰大東關，南之左曰大南關，右曰小南關，西之左曰大西關，右曰小西關，北之左曰小北關，右曰大北關。關城內南為天壇，東為地壇、為堂子，西南隅為社稷壇、為雷雨壇，東南隅為先農祠、為耤田。耤田西南隅設水門二，導小沈水自門出焉，下流注于渾河。其名山為醫巫閭、松嶺。其巨川為遼河、渾河。其重險：山海關、鳳凰城、威遠堡。其船路：自營口西南通天津，南通之罘，東南通朝鮮仁川。其鐵路：內屬者，營榆；屬日者，俄築東清枝路。其電線：西通天津，西南旅順，東南鳳凰、安東，東北吉林。

奉天府：沖，繁，疲，難。總督兼將軍，民政、提法、交涉、度支、鹽運司，勸業道，副都統駐。順治十四年四月，於盛京城內置府，設府尹。光緒三十一年八月，裁府尹設知府，為奉天省治。西南至京師一千四百七十里。廣八百七十里，袤九百九十里。北極高四十一度五十一分五十秒。京師偏東七度十五分。領一，州二，縣八。承德沖，繁，疲，難。倚。明，沈陽中衛。康熙三年置縣，附府。福陵在東二十里天柱山，昭陵在西北十里隆業山。有副都統兼二陵守衛大臣。渾河在南，即沈水，自撫順入，西南入遼中。左受高素屯、白塔鋪、於家臺河，右受馬官橋、萬泉河。萬泉亦稱小沈水。東北：大清山，蒲河所出，西南流，逕永安橋，入新民境。永安橋，崇德六年建。初，太祖定沈陽，以西路沮洳，命旗丁修疊道百二十里，直抵遼陽。太宗復建此橋，行旅便之。舊設驛四：西老邊，通新民；北懿路，通鐵嶺；東噶布拉村，通興京；南十里河，即明虎皮驛，通遼陽。鐵路三：京奉，東清，安奉。京奉鐵路行境內六十里，車站二，曰馬三家，曰沈陽，在小西關外，即京奉全路尾站。商埠，光緒二十九年八月中美約開。遼陽州繁，疲，難。府南百二十里。明，定遼中衛，兼置自在州。天命六年三月克遼陽，四月遷都於此。十年移沈陽。順治十年設遼陽府，遼陽縣附郭。十四年，府移縣來隸。康熙三年六月，縣升為州，仍隸府。有城守尉。南：千山山脈，東自懷仁老嶺入，為遼東半島之脊，山南之水，獨行入海，遼東山脈主峰也。北：太子河，自本溪入，西流至遼中境，迤南入海城。左受細河、藍河、湯河、沙河、鞍山河；右受十里河，渾河枝水，國語曰塔思哈河。舊設驛三：曰迎水寺、浪子山、甜水站。商埠，光緒三十一年中日約開。有東清鐵路。復州繁、疲。府南五百四十里。明為復州衛。天命七年三月復州降。康熙三年並入蓋平。雍正四年，分蓋平地置復州。十一年改為州，隸府。有城守尉。州境多山，西與西南皆海。其海曰復州灣。北：浮渡河。南：復州河，左受欒古河，皆西入海。東：沙河、清水、贊子、碧流，右受吊橋河，皆南入金州。長興島州判在西南百四十里海中，光緒三十四年置。其東北娘娘宮。港岸曰東崖、西崖，商船出入，海道咽喉也。水門子巡檢，光緒三十二年置。舊設鋪司四：北核桃哨、李官墳，通蓋平；南麻河鋪、欒古城，通金州。有東清鐵路。撫順沖，繁，疲，難。府東八十里。明，撫順千戶所。天命四年克撫順。光緒二十八年，分承德縣地設興仁縣，附府。三十三年移治撫順城，劃興京西北地入之，更名，仍隸府。東：薩爾滸山、鐵背山，皆天命四年破明兵處。南：渾河南北二源自興京入，合流西，左受章黨、馬郡丹、塔兒峪、拉古河，右受溫道、柳林、金花樓河，入承德。東有營盤市鎮，舊設驛一。薩爾滸南，奉撫運煤鐵路；西南姚千戶屯，安奉鐵路。開原繁、疲。府東北三百里。明洪武二十屴，置三萬衛於元開元路故城西，二十一年徙此。改開元為開原。永樂七年兼置安樂州。天命四年六月克開原。康熙三年六月置縣，隸府。有城守尉。東北：黃龍山。西北：遼河自康平入，左納馬鬃、亮子河。南：清河，右受碾盤河、扣河；又南沙河，皆西入遼河。東南：柴河，西入鐵嶺境。又東南英額河，西南入興京。邊門三：北馬千總臺，東北威遠堡，東南英額。舊設驛一。又有道，東南經石人溝至山城子，西經英城子達法庫門，東經威遠堡門至西豐，號四達通衢。有東清鐵路。鐵嶺沖，疲。府北一百三十里。明置鐵嶺衛。天命四年七月克鐵嶺。康熙三年六置縣，隸府。有防守尉。遼河在西，自開原東南流入，屈西南流入法庫境。其旁多水泊，曰蓮花泡、葦子、五角、蓮子、樂子諸湖，瀰漫十里，土人呼遼海，有遼海屯。北柴河，南範河，又南懿路河，皆西入遼河。舊設驛一。商埠，中日約開。有東清鐵路。海城繁，疲，難。府南二百四十里。明置海州衛。天命六年海州降。順治十年十一月置海城縣，隸遼陽府。十四年四月改隸。西六十里有牛莊防守尉。西南：唐王山。遼河在西。渾河自遼中入，曰蛤蜊河，左匯太子河，西流入之，名三岔河。北土河、鞍山河西入太子河，南入海州河，西入遼河。三岔巡司，康熙二十一年置，駐牛莊。西鄉、三家子、石佛寺等處舊有河道，繞流入遼，後淤塞。光緒三十四年開濬故河，涸出良田三十六七萬畝。東南有析木城市鎮。舊設鋪司四：西南營口，南大石橋，接蓋平；北鞍山站，接遼陽；東二道河，入岫巖。有東清鐵路。蓋平繁，疲。府西南三百六十里。明置蓋州衛。天命六年三月蓋州降。康熙三年六月置縣，隸府。有城守尉。又西南六十里有熊岳防守尉，故遼城也，舊駐副都統，後裁。東：棉羊山，縣東南諸山皆發脈於此。西瀕海曰蓋州灣。北：淤泥河。南：蓋州熊岳河、浮渡諸河，皆西流入海。東南：碧流河，即畢利河，出布霧山，南流入復州。舊設鋪司三：西北沒溝營，北大石橋，南熊嶽城。有紅旗廠、藍旗廠、吳家屯三鹽場。有東清鐵路。遼中繁，難。府西南一百四十里。明，定遼中衛、右衛地。光緒三十二年七月，分新民、遼陽、海城地，設治阿司牛錄鎮，尋劃承德西南境增入，置縣隸府。遼河在西，有冷家口。支流西南入盤山，曰分遼水，亦曰減河。正流南入縣境。又西柳河，南入分遼水。又西鷂鷹河支津，南入柳河。東：蒲河自新民入，南入渾河。又東南太子河支津二入之。西南：遼河。西：達都牛錄，縣丞駐，光緒三十三年置。本溪府東南一百二十里。明為清河城。光緒三十二年，分遼陽、興京、鳳凰地，設治本溪湖，置縣隸府。南：摩天嶺，一名太高嶺，山脈東連老嶺，西接千山。其北：細河，即萬流河，北流入遼陽。其南：草河、賽馬集河，南流入鳳凰。南：太子河南北二源，自懷仁、興京入，合流西入遼陽。東：清河，南入太子河。賽馬集巡檢，光緒三年置，屬鳳凰，三十二年來屬。舊設連山關驛。有安奉鐵路。金州沖，繁，疲、難。府南七百二十里。明置金州衛。雍正十二年置寧海縣，隸府。道光二十三年改金州，仍隸府。有副都統，寄治承德。境萬山環抱，東西南北皆海，惟東南一隅陸地，連復州成半島形。沙河、清水、贊子、碧流諸河在東北入海。有貔子窩市鎮。旅順口在西南。自旅順循半島以西，歷遼河口、大小凌河口至山海關，為渤海岸；以東歷碧流河口、莊河口、大洋河口至鴨綠江，為黃海岸。旅順鐵山角與山東登州頭對峙，為渤海口門。有舊水師營城。舊設鋪司一，石河驛。商埠：光緒二十三年中俄約開。海關在大連灣。有東清鐵路。

法庫直隸：沖，繁，難。省西北一百六十里。明，三萬衛地。康熙元年，設法庫邊門防禦。光緒三十二年，分新民府及開原、鐵嶺、康平三縣地，設治法庫門，置，直隸行省。法庫山在南。遼河自鐵嶺入，北流，屈西流，逕南入新民。其津渡處有三面船市鎮。西：沙河，南入遼河。又西秀水河，南入新民。有秀水河市鎮。城北門仍舊邊門。邊門外道路作三叉形。西行至彰武；北行由桃兒山、馬奇溝赴康平，可至吉林伯都訥；東北行由齊家店、公主屯赴昌圖，可至吉林長春。北邊沖要也。商埠，中日約開。

錦州府：繁，難。明置廣寧中、左、右屯三衛，隸遼東都指揮使司。崇德七年三月克錦州。康熙三年置廣寧府，並縣為治。四年改置，徙治錦。省西南四百九十里。廣五百三十里，袤百七十里。北極高四十度九分。京師偏東四度三十九分。領州二，二，縣三。錦沖，繁，疲，難。倚。明置廣寧中屯衛及左屯、右屯衛。康熙元年七月改錦州為錦縣，隸奉天府。三年六月改隸廣寧府。十二月罷廣寧，置錦州縣，附府。舊駐副都統。光緒三十四年裁。有協領。松山、杏山、塔山在南，皆崇德七年破明兵處。紫荊山在東，為縣境諸山冠。南瀕海。東大凌河，西小凌河，右受女兒河，皆南入海。西南：天橋廠巡檢，雍正元年置。又西南海濱有地伸出海中如三角形，曰葫蘆島，島勢向西環抱成一海灣。光緒三十四年，勘為通商港。舊設驛二：小凌河，十三山。京奉鐵路行境內一百一十里，車站四：錦州，雙陽甸，大凌河，石山站。鹽場八：上坎、天橋廠、大東山、白馬石、邰子屯、頭溝、四溝、沙溝。卡倫二：高家屯，天橋廠。錦西繁，難。府西九十五里。明，廣寧中屯衛地。光緒三十二年分錦縣西境置江家屯，尋更名。三十三年隸府。東：大虹螺、小虹螺山，山東七里河，南入海。女兒河導源直隸朝陽，東流入邊，逕北，迤東北流，又東流入錦縣。北：松嶺邊門。東北：虹螺峴市鎮。舊設高橋驛。京奉鐵路車站三：連山，高橋，女兒河。盤山沖，疲，難。府東一百七十里。明，廣寧盤山驛。光緒三十二年，分廣寧縣地及盤蛇驛牧廠地置，隸府。南瀕海。分遼水自遼中冷家口西南入，逕南入海。西南：沙河、東沙河、西沙河皆南入海。錦營鐵路自廣寧溝幫子站分支入境，東南入營口，長百二十餘里。車站三：胡家窩棚，雙臺子，大窪。鹽場五：藍石鰲、西夾信、南夾信、二道磧、二龍江。義州繁，疲，難。府北九十里。明，義州衛。天命七年正月克義州。崇德元年以封察哈爾。康熙十四年，察哈爾叛，討平之。六十一年設通判。雍正十一年，置州隸府。有城守尉。東北：英歌龍灣山。東南：望海山。西北：昆侖山。西南：大嶺、小嶺。大凌河導源直隸朝陽，東流入邊，逕州北，屈南流入錦縣。細河、清河導源直隸阜新，合流南入大凌河。小凌河亦導源朝陽，東流入邊，逕州西南，迤南流入錦縣。楊樹溝河南入小凌河。北有九官臺、清河、白土廠三邊門。舊設鋪司四：南大嶺關、隆祉、七里河，東大榆樹，皆通錦縣。寧遠州沖，繁，疲、難。府西南一百里。明置寧遠衛。順治元年克寧遠。康熙三年置州，隸廣寧府，尋改隸府。有城守尉。西北：青山。西南：望夫。東：首山。南瀕海。寧遠西河、寧遠東河，在城南合流，南入海。又西東沙、煙臺、東關站、六股諸河，皆南入海。有釣魚臺海口。海中島有桃花、菊花即覺華島，島西南小島二，曰小張山、大張山，相距間水勢深闊，足容大戰艦。島岸山可建砲臺。光緒三十四年勘為海軍港。西北：白石嘴、梨樹溝、新臺三邊門。市街四邑環錯。有山海關道稅局。舊設驛二：東關、寧遠。京奉鐵路車站三：東辛莊，沙後所，寧遠州。鹽場十：廠子溝、項家屯、蘇家屯、張莊、杜家臺、蜊蝗溝、五里橋、狐貍套、沙坨、大明山。廣寧沖，疲。府東北一百六十里。明，廣寧衛。天命七年克廣寧。康熙三年六月改廣寧為府，設廣寧縣。十二月府移錦州，縣隸府。有城守尉。醫無閭山在西，古幽州鎮，今有北鎮廟。東：沙河導源醫無閭山三道溝，東南流，逕城北而南，右受大石橋河，入盤山西南閭陽驛。河南流入盤山，曰西沙河。西北：馬市河，東南流入羊腸河。舊設廣寧驛。京奉鐵路行境內七十五里，車站三：羊圈子，溝幫子，青堆子。自溝幫子分支逕南歷盤山達營口，名錦營鐵路，計行境內三十里。有馬帳房、大臺、小臺、毛家屯、郭家屯、北井六鹽場。綏中沖，繁，疲，難。府西南一百九十里。明，廣寧前屯衛、中前所、中後所。順治元年，克廣寧前屯衛，中前、中後所。康熙三年，以其地並入寧遠州。光緒二十八年六月析出置縣隸府。北：大碏子山。西：松嶺，筆架山。南瀕海。東以六股河與寧遠界。六股河即古六州河，導源直隸建昌，從白石嘴邊門入。右受黑水、王寶河，迤南流入海。西：高兒、石子、涼水諸河，皆南入海。西：山海關。邊門十有七，在縣境者曰明水塘邊門。舊設驛二：山海關、涼水河。京奉鐵路行境內一百一十里，車站四：前所，前衛，荒地，綏中。

新民府：沖，繁，難。省西一百二十里。明，沈陽中衛與廣寧左衛地。嘉慶十八年六月，分承德、廣寧二縣地置新民，隸奉天府。光緒二十八年，升為府。廣五百三十里，袤百七十里。北極高四十一度五十六分。京師偏東七度三十三分。領縣二。無城。遼河自法庫入，屈西南逕古城。養息牧河自彰武入，左合秀水河，南入遼河。其東蒲河自承德入，逕黑魚泡，西有新開河自庫倫入，為柳河，並入遼中。又西鷂鷹河，南入鎮安。舊設驛二：白旗堡、巨流河。京奉鐵路車站四：白旗堡，新民府，巨流河，興隆店。商埠，中日約開。鎮安沖，難。府西一百五十里。明，廣寧衛之鎮安堡。光緒二十八年，分廣寧東境，設治小黑山，置縣隸府。西：羊腸河，導源直隸阜新，下流散漫。東沙河導源直隸綏東，南流，右受老河，入盤山曰南沙河，又東鷂鷹河，南溢為蓮花泡，入分遼水。小三家子，縣丞，光緒三十二年置。三十四年，其地設奉天官牧場。東北有半拉門市鎮。舊設驛二：小黑山、二道井。京奉鐵路行境內八十里，車站四：高山子，打虎山，勵家窩鋪，繞陽河。有卡：拉木屯、營城子二。彰武繁，疲，難。府北百十里。明初，置廣寧後屯衛，後徙。康熙三十一年設養息牧廠於此。光緒二十八年以養息牧墾地，設治橫道子，置縣隸府。縣境居彰武臺邊門外。東北：阿莫山。東：少陵哈達山。西北：杜爾筆山。西：柳河，又西鷂鷹河，皆導源直隸綏東，世所稱小庫倫也。東：養息牧河，導源科爾沁左翼前旗，皆南流入府境。西北：哈爾套街，縣丞，光緒二十九年置。有官商路三：一由縣治赴府，一由縣西北哈爾套街赴直隸綏東，一由縣西新立屯赴直隸阜新。

營口直隸：省西南三百六十里。明，蓋州衛之梁房口關。同治五年，設營口海防同知。宣統元年，分海城、蓋平兩縣地置，直隸行省。奉錦山海關道改為分巡錦新營口兵備道，駐。北：遼河自海城入，南迤東流，屈西流入海。納東南淤泥河，至蓋平遼河入海口。距治四十五里，輪舶交通之地也。初，境名沒溝營，為蒙古人窩棚。道光中辦海防，其地始重。通商後乃繁盛。錦營鐵路自盤山大窪車站入境，歷田莊臺至河北車站，長六十七里。又自河東牛家屯至大石橋，與東清鐵路接。有二道溝、三道溝等鹽場。漁業總局。商埠，咸豐十年天津約開。有海關。光緒三十二年設遼河巡船十艘。三十四年增安海、綏遼兩巡海兵艦。

興京府：繁，疲，難。省東南三百二十里。明，建州右衛。天聰八年，尊赫圖阿拉地曰興京。乾隆三十八年，設理事通判。光緒三年，改為興京撫民同知，移治新賓堡。宣統元年，升為府。廣六百六十里，袤三百一十里。北極高四十一度四十五分十五秒。京師偏東八度三十七分十六秒。領縣四。永陵在西四十里啟運山，駐副都統。西三十里興京城，駐協領。東納嚕窩集果爾敏珠敦，總謂之分水嶺山脈，上接庫哷納窩集，下連龍岡。山西之水皆入遼河，山東之水皆入松花江，為遼河、松花江之分水嶺，即漢志遼山也。渾河出其下。南源曰蘇子河，左合索爾科河，西北流，北源曰英額河，左合滾馬嶺河，西南流，俱入撫順。西南：平頂山，太子河北源所出，西入本溪。舊設驛一：穆喜。鋪司四：南老城、大呼倫、窪子嶺，入鳳凰境；東舊門，通懷仁。通化繁，難。府東南二百七十里。明，建州衛之額爾敏路。光緒三年置縣，隸興京同知。宣統元年改隸府。縣境居旺清邊門外。北：龍岡山脈，自興京、海龍間納嚕窩集入，迤邐而東，歷臨江直達長白山，亙二百餘里。山南之水皆入鴨綠江，山北之水皆入松花江，為鴨綠江、松花江之分水嶺，以其為永陵幹脈，故曰龍岡。南有渾江，自臨江入，西流，屈東流，復迤西南入懷仁。左受大羅圈溝河、小羅圈溝河，右受哈泥河、加爾圖庫河。舊設馬撥七：西哈馬河、快當帽子、英額布、歡喜嶺、半截拉子，入興京；又由快當帽子西南行，曰高麗墓、頭道溝等，達懷仁。懷仁疲，難。府南一百八十里。明，建州衛之棟鄂部。光緒三年置縣，隸興京同知。宣統元年改隸府。縣境居堿廠邊門外。老嶺在西南，太子河南源所出，西北入本溪。老嶺山脈自龍岡分入，迤西與摩天嶺接，山南之水皆入鴨綠江，山北之水皆入遼河，為遼河、鴨綠江之分水嶺，國語曰薩禪山。渾江自通化入，流經北、西、南三面，入輯安。富爾江合衣密蘇河自北，六道河、大雅河自西，流入渾江。富爾江口蓋古梁口也。古棟鄂河，南入大雅河。西：四平街巡檢，光緒四年置。渾江南流旋曲處有哈達山，乾隆十一年設莽牛哨於此，尋廢。舊設馬撥十：東北三層砬子、二棚甸子、硃胡溝、恆道川、長春溝，入通化境；西南大雅河、前牛毛、大青溝、砍椽溝、掛牌嶺，入寬甸。輯安疲，難。府東南四百二十里。明，建州衛之鴨綠江部。光緒二十八年，分通化、懷仁二縣地，設治通溝口，置縣隸興京同知。宣統元年改隸府。東北：老嶺岡。北：丸都山。鴨綠江在南，自臨江入，迤西南入寬甸。西：渾江自懷仁入，南入鴨綠江，曰渾江口。光緒三十四年，設鴨、渾兩江巡船。西岔溝門巡檢，光緒三年置，駐通溝口，二十八年移駐。舊設馬撥九：北同和嶺、梨樹溝、葦沙河、二道崴子、夾皮溝，入通化；西五道嶺、皮條溝、上漏河、二棚甸子，入懷仁。又光緒三十四年城東新闢一道，由錯草溝出臨江。臨江繁，難。府東南五百九十里。明，鴨綠江部。光緒二十八年，分通化縣地，設治帽兒山，置縣隸興京同知。宣統元年改隸府。北有龍岡。鴨綠江在南，自長白入，西北流，屈西南，入輯安。西：頭道溝，以次而東，而東北，沿鴨綠江有二十五道溝，皆岡前山水，南流注江，縣得其七，長白得其十八。北：三岔子，即長白山西南分水嶺，渾江所出，西南流，左受紅土崖河，入通化，舊所稱佟家江也，西北入道江。巡檢，光緒二十八年自帽兒山移駐，屬通化，宣統元年來屬。初，縣西北接通化，山路險絕。光緒三十四年改修，自林子頭越老爺嶺，歷三道陽岔達縣治，剷山梁谿，長百二十餘里，通車馬，名蕩平嶺道。

鳳凰直隸：沖，繁，難。省東南四百八十里。明置鳳凰城堡。天命六年降。乾隆四十一年，設鳳凰城巡司。光緒二年改置，直隸行省。廣六百六十五里，袤四百里。北極高四十度三十四分十六秒。京師偏東七度四十九分三十五秒。領州一，縣二。有城守尉。鳳凰山在南。四大嶺在西北。南瀕海。東：草河，右受通遠堡河，左合靉河，南入安東。東北：賽馬集河，南入靉河。西：大洋河，南入海。西北：哨子河，南入大洋河。東北靉陽、南鳳凰二邊門。舊設驛三：通遠堡、雪裡站、鳳凰城。有窟窿山至洋河口鹽場。商埠，中日約開。有安奉鐵路。岫巖州沖，繁，疲，難。西北一百八十里。明置岫巖堡。乾隆三十七年設岫巖城通判。光緒二年改為州，隸。有城守尉。南：羅圈背嶺。西北：分水嶺，大洋河出東南，流繞城東，右受雅河、大王攔溝河。又東南，哨子河自北來匯，屈南流，右受小洋河，入莊河。其左岸為境。舊設鋪司三：東哨子河，入境；北偏嶺、奔溝，接海城。安東繁，疲，難。東南一百五十里。明置鎮江城，天命六年降。光緒二年置縣，隸。分巡奉天東邊兵備道，宣統元年改為分巡興鳳兵備道，駐縣。縣境居鳳凰邊門外。北：元寶山。鴨綠江東自寬甸入，右受草河，迤南流入海。其海岸曰大東溝，即太平溝，木材輸出之地也。有巡司，光緒二十六年置。東有九連城鎮，對岸即朝鮮義州。舊設馬撥十一：東沙河鎮，北中江臺、大樓房、老邊墻，西北高麗店、營臺、湯山城、邊門口，西南白菜地、石橋崗、大東溝。有二道溝至窟窿山鹽場。大東溝商埠，中美約開。有海關。安奉鐵路。寬甸繁，疲，難。東北一百八十里。明，東寧衛之寬甸六堡。光緒三年置縣，隸。縣境居靉陽邊門外。東南：盤道嶺、望寶山。東北：掛牌嶺。鴨綠江南自輯安渾江口流入，西南入安東。右受小蒲石、永甸、長甸、大蒲石、安平諸河。東：渾江，右受小雅、北鼓、南鼓諸河。靉河導源西北牛毛嶺，西南入境。西南：長甸河縣丞，東北：二龍渡巡司，皆光緒三年置。東南有小蒲石河、東北有太平哨二市鎮。舊設馬撥十四：西大水溝、葡萄架、毛甸子、懸羊砬子、土門子、太平川、夾河口，入安東；東北馬牙河、曲柳川、頭青溝、寺院崴子、興隆峪、北土門子，入懷仁。

莊河直隸：沖，繁，難。省南六百里。明，鳳凰城、岫巖城、金州衛地。光緒三十二年，分鳳凰、岫巖州地置，隸東邊道。南瀕海。西以碧流河與復州、金州界。東以大洋河與鳳凰界。莊河導源西北雞冠山，南流，逕東入海。東：英阿、沙河，皆南入海。東：孤山、石城島二巡司。又東南百四十里，海中鹿島，宣統元年隸。大洋河亦稱大孤山港，港內商船通行，惟輪船不能進駛，寄泊鹿島。西花園口，東青堆子，皆臨海小商港。官商路三：東欒店，赴鳳凰；北八道嶺，赴岫巖；西北拉木屯，赴復州。

長白府：沖，繁。省東南九百八十里。明，建州衛之鴨綠江部。光緒三十三年，分臨江縣及吉林長白山北麓地，設治塔甸，置府。北極高四十二度。京師偏東十二度。領縣二。長白山在北。上有天池，舊曰闥門，形橢圓，斜長二十九里，周七十餘里。池深莫測，水鳴如鼓，七日一潮，土人謂池與海通。鴨綠江導源天池南曰靉江，南流至雙岔口，葡萄河自東北來匯，此下為中、韓界水，始名鴨綠江。屈西流，逕府南入臨江。西以八道溝與臨江界。東北至二十五道溝。府治居十八道、十九道溝間。唐滅高麗，用兵於此。府治對岸即朝鮮惠山鎮。初，府境僅治鴨綠江一小徑，倚巖臨澗，必乘木槽渡江，假道朝鮮。光緒三十四年新闢龍華岡道，自臨江新化街、史家蹚子以下入府西嘉魚河，至梨溝鎮達府治西，長約四百餘里，以避江道之險焉。安圖沖，繁。府東北四百里。明，建州左衛地。宣統元年，以府東圖們江源地，設治紅旗河口，置縣隸府。長白山在西。圖們江在南，導源紅土溝，即長白山東南分水嶺，東入吉林。東：紅旗河，導源荒溝，即長白山東北分水嶺，東南入圖們江。西北有二道江，自天池出，北流，曰二道白河。娘娘庫河導源荒溝，西北流，左合五道、四道、三道白河注之，屈西，富爾河自吉林南流注之，曰上兩江口，二道江之名始此。又西，左受頭道白河，入撫松。松花江正源也。西二百里布爾瑚里有天女浴池碑，土人呼圓池。東南七里湖，由府至縣之道，光緒三十四年勘定。自府東二十一道溝口入岡北行，出二十二道溝、十九道溝之間，至靉江源，經小白山後至新民屯，東行歷齊國屯、朝陽窩達縣治。由縣西北行至上兩江口，達吉林樺甸。東渡紅旗河，達吉林延吉。南渡圖們江，即朝鮮境。撫松沖，繁。府西北五百二十里。明，建州衛之訥音部。宣統元年，以府西北松花江上游地，設治雙甸，置縣隸府。長白山在東。頭道江在西，上源曰緊江、漫江。緊江導源長白山西坡，漫江導源章茂草頂山，即長白山西南分水嶺，合而西北流，湯河自吉林東北流注之，頭道江之名始此。又西北流，右受松香河。又西北，二道江自安圖西流來匯，曰下兩江口。此下統名松花江，入吉林。由府至縣之路，自府西梨溝鎮至十五道溝，西北行，逾嶺頂，經竹木里、漫江營、小谷山、石頭河、海青嶺、大營、湯河口，再北行達縣治。由縣西渡江，入吉林濛江。北循松花江，直抵吉林省城。

海龍府：沖，繁，難。省東北六百里。明，海西女真輝發、哈噠、葉赫三部。光緒五年，以流民墾鮮圍場地置海龍。二十八年，升府。領縣四。府境居英額邊門外。西：納嚕窩集果爾敏珠敦，與興京分山脈，唐謂之長嶺。輝發江在南，導源納嚕窩集東麓，北流屈東，左受橫道河、梅河、沙河、大沙河，右受押鹿、一統河，入輝南，國語曰遼吉善河，入松花江。英額河導源英額邊門東，當果爾敏珠敦西麓，西南入開原，即渾河北源。東：朝陽鎮。西：山城子鎮。舊設馬撥十：自城西沙河口、大黑嘴子、山城子、二龍山、郭家店、土口子、孤家子、李家店、八棵樹、貂皮屯，至尚陽堡入開原。又有道由城東奶子山至托佛入吉林城；東北馬家船戶至康大營入吉林伊通；牛心頂子至郭大橋入吉林磐石。東平繁，難。府西六十里。明，梅赫衛，後屬輝發部。光緒二十八年，分海龍屬之東圍場地，設治大度川，置縣隸府。東北：庫哷納窩集，山脈連綿，與果勒敏珠敦接。其南橫道河、梅河、沙河、大沙河，皆東南入府。其北小伊通河，西北入吉林。縣治居沙河北，西有鷂鷹河，東有柳樹河，南入沙河。官商路四：一，由縣南渡沙河、秀水河赴府；一，西渡鷂鷹河赴西豐；一，北赴西安；一，東北渡柳樹河，過黃泥河，赴吉林伊通。西豐繁，難。府西二百二十里。明，塔山左衛、罕達河衛，後屬葉赫部及哈達部。光緒二十八年，以大圍場西流水墾地之淗鹿，置縣隸府。縣境居威遠堡邊門外。達揚阿嶺在東南，清河所出，即哈達河，西入開原。南：扣河即瞻河，又南碾盤河，俱西入開原。東北：東遼河自西安入，北入吉林伊通，名赫爾蘇河。扣河上游有雙河鎮。官商路四：南由六馬架至老坡溝赴開原；西南由平嶺赴鐵嶺；由東南赴府及山城子；由東北赴吉林。西安繁，難。府西北百六十里。明，珠敦河衛、塔魯木衛，後屬葉赫部。光緒二十八年，分海龍屬之西圍場地，設治老虎嘴，置縣隸府。二十九年移治大興鎮。庫哷訥窩集在東，與東平分山脈。東：遼河導源窩集之轉心湖，西逕縣南，屈西北入西豐。左受渭津河、大小梨樹河，右受登杵、二道、頭道諸河，入遼河。北：楊樹河，西北入吉林。老虎嘴今名安吉鎮，在縣西北。官商路四：東由龍首山至東岡赴東平；南由梨樹社至望兒樓赴西豐；北由雙馬架至大臺房赴吉林伊通；又由仙人洞、溝嶺子至北廟子赴吉林。柳河沖，難。府西南一百二十里。明，建州衛地。光緒二十八年，分通化縣柳樹河縣丞地，置縣隸府。南：龍岡，與通化分山脈。一統河導源西南龍岡之金廠嶺，東北入府境。三統河導源西南龍岡之青溝子山，東流屈北入輝南境。縣治居一統河南。東：柳樹河，西流屈北入一統河。東北：窩集河，北入一統河。東：樣子哨，巡司，光緒三十二年置。官商路五：北渡一統河赴府；南由小堡赴通化；西由南山城子赴開原；西南由碗口溝赴興京；東由孟家店赴府。縣境東至吉林濛江。

輝南直隸：省東南六百八十里。明，輝發部。今北三十五里有輝發城。宣統元年，分海龍府東南八社，設治大肚川，置，直隸行省。移治謝家店。北：輝發城山，即聖音吉林峰。又北輝發江，自海龍合一統河入，東流，右受三統、黃泥、蛤螞、蛟河，入吉林。治居蛤螞河西，全境在輝發江南。西以窩集河、一統河與海龍界。東界吉林濛江。官商路四：西南由三間房場赴柳河；西北赴海龍府；東赴吉林濛江；東北由蛤螞河出海興社赴吉林磐石。

昌圖府：繁，疲，難。省東北二百四十里。明初置遼海衛於此，地名牛家莊，後屬福餘衛之科爾沁諸部。嘉慶十一年，以科爾沁左翼後博多勒噶臺王旗地，設昌圖額勒克理事通判。同治三年，改為昌圖遼海撫民同知。光緒三年，升府。廣二百八十里，袤二百九十里。北極高四十二度五十一分八秒。京師偏東七度四十二分三十五秒。領州一，縣三。府境居馬千總臺邊門外，無城。而遼河自遼源入，南入開原。南馬鬃河，北亮子河，俱西南入開原。又北昭蘇太河，左受條子河、蓮花泡河，西南入遼河。東北：八面城照磨，由梨樹城移駐。西南：同江口同知，宣統二年改經歷。同江口距遼河上游，商船薈萃。河流東徙，曲如懸瓠，光緒三十四年，挑河道取直，添築順水壩，逼河西行，以保商埠。舊設鋪司三：東北四面城、赬鷺樹入奉化；西北八棵樹，入康平。又道東南由永安堡至二道溝赴吉林；又由二道溝經伊通赴西豐。同江口商埠，中日約開。有東清鐵路。遼源州繁，難。府西北二百四十里。明屬福餘衛。光緒二十八年，分昌圖、康平、奉化地，設治鄭家屯，置州隸府。宣統元年三月，設分巡洮昌兵備道，駐州。東北有東西蛤拉巴山。內興安嶺山脈自烏珠穆沁旗東出，伏行蒙古平原中，至是特起二山。由是山脈行於東遼河外，至源為庫哷訥窩集，即長白山脈也。西遼河即西喇木倫河，導源克什克騰旗，新遼河即大布蘇圖河，導源札魯特旗，俱自科爾沁左翼中旗入，合流至三江口，東遼河自懷德入，西南流來匯，以下統名遼河，入昌圖。州治居西遼河西。有官商路六：西南張家窩鋪赴康平；北五道岡至新甸，赴吉林長春；東北閻陵窩鋪赴懷德；南白廟子赴府；西北下土臺赴洮南；西蒙古套力街赴博多勒噶臺王府。奉化繁，難。府東北一百四十里。明屬福餘衛。國初為科爾沁左翼中達爾罕王旗地，原名梨樹城。道光元年，設昌圖照磨。光緒三年，改置縣，隸府。東北：青石嶺、太平山。西北：二龍山。西：黑牛山、蘑菇山。南條子河，北昭蘇太河，俱西流入府。東遼河，自吉林伊通州赫爾蘇邊門入，北流，屈西南入遼河。環縣境東、北、西三面，稱遼河套。其右岸為懷德境。舊設鋪司二：東北小城子入懷德；東南四平街入府。又有道由縣東五里堡至翟家店，達赫爾蘇門，赴吉林伊通。有東清鐵路。懷德繁，難。府東北三百里。明屬福餘衛。國朝為科爾沁左翼中旗地。舊名八家鎮，初屬開原，同治五年劃歸昌圖，設分防經歷。光緒三年，改置縣，隸府。西以東遼河與奉化界。東界吉林。西北：哈拉巴、楊樹嶺、大青山。西南：團山。南：萬靈。東南：白龍駒、回龍山。夾城南北三道岡水，南香水河，西北朝陽山水，皆西入東遼河。東南：新開河，北入吉林長春。舊設鋪司三：西八屋、西南朝陽坡，皆入奉化；東南大嶺，接吉林長春。又有道由縣東南拉拉屯至鳳凰坡，赴吉林伊通；由縣西北小邊經八屋至邊壕赴遼源。有東清鐵路。康平繁，難。府西一百二十里。明屬福餘衛。國朝為科爾沁左翼後旗地。舊名康家屯，光緒三年移八家鎮經歷治此。六年，析科爾沁左翼中、後二旗南境，前賓圖王旗東境，改置縣，隸府。無城。南北巴虎山在西南。遼河自遼源入，其遼河岔入為老背河。右合公河，會牛莽牛河注之，入開原。西：秀水河自科爾沁左翼後旗入，南入法庫。西南：後新秋，主簿舊駐鄭家屯，二十八年移駐。舊設鋪司三：東南吳家店入開原；東小塔子入府；北太平街接科爾沁。又有道由縣西哈拉沁屯赴賓圖王府；迤西至青溝達熱河綏東；由縣北六家子赴達爾罕王府。

洮南府：繁，疲，難。省北九百里。明屬泰寧衛。光緒三十年，以科爾沁右翼前札薩克圖王旗墾地，設治雙流鎮，置府。領縣五。西北：敖牛山、野馬圖山，皆內興安嶺東南迤出支山，過此山脈伏行。洮爾河導源烏珠穆沁旗索嶽爾濟山，南流，逕本旗郡王府東流；交流河導源右翼中旗，左合那金河，自西來匯，東流入靖安。府治當匯口之南少西，地勢平原，河泡錯列。西北：乾安鎮，西與右翼中旗毗連，亦系烏珠穆沁往來大道。有照磨，光緒三十三年置。官商路七：一，府北八仙套海赴本旗郡王府；一，府北德勒順昭至高平鎮赴靖安；一，府西抱林昭至海廟西赴熱河綏東；一，府西五家子赴右翼中旗；一，府南叉乾他拉赴開通；一，府東英哥窩棚赴右翼後旗；一，府東金山堡至報馬吐岡赴安廣。舊有蒙古站曰奎遜布喇克，在府西。靖安繁，疲，難。府東北九十里。古東室韋地。明屬泰寧衛。光緒三十年，以右翼前旗墾地置縣隸府。西北：七十七嶺。南：洮爾河自府入，東屈，東北流，入鎮東。官商路三：一，南英哥套赴府；一，東北赴黑龍江；一，東南撮倫坡達右翼後旗赴吉林。舊有蒙古站諾木齊伯里額爾格，在縣西北。開通繁，疲，難。府南一百四十里。明屬泰寧衛。光緒三十年，以右翼前旗墾地，設治哈拉烏蘇，移治七井子，置縣隸府。地皆平原井泉，無山水。縣治當洮遼驛路之東，由巴彥昭北行六十里至縣治。又北行百里至叉乾他拉入府境。設有文報站四。又由巴彥昭南行，歷達爾罕王旗至遼源，為洮遼驛路，設站。惟中經達爾罕旗二百餘里荒地。宣統元年，始勘放旗界站荒，沿站兩旁各劃十里墾放，以利交通。又道由縣東南巷鷹溝出境，經郭爾羅斯前旗，直達吉林農安之新集廠。安廣沖，繁，疲，難。府東南百六十里。明屬泰寧衛。光緒三十一年，以科爾沁右翼後鎮國公旗墾地，設治解家窩堡，置縣隸府。北：太平嶺。南：長嶺。西：朝陽山。東北：沙坨子。東南：雙龍山、大黑山。山皆無木石。洮爾河自府入，受黃花碩泊水，東北流，屈東南，入黑龍江大賚，其北岸為鎮東境。官商路六：西包馬圖赴府；西南赴開通；西北六家子赴河北鎮國公本旗；東北托托寺赴黑龍江；東王賚屯赴黑龍江大賚；東南大榆樹入郭爾羅斯前旗赴吉林農安。醴泉沖，繁。府西北一百八十里。古鮮卑地。明屬泰寧衛。宣統元年，以科爾沁右翼中圖什業圖王旗墾地，設治醴泉鎮，置縣隸府。北：茂改吐山。南：霍勒河，導源札魯特旗，曰哈古勒河，曰阿嚕坤都倫河，合流入本旗境，東南至縣。有開化鎮城基，光緒三十二年，與醴泉鎮同時勘定。官商路四：縣東羅窩棚歷青陽鎮赴府；北渡交流河達黑龍江景星鎮；南赴本旗親王府；西赴烏珠穆沁旗。舊有蒙古站曰希嫩果爾，曰三音地哈希，在縣東，南達喜峰口，即蒙古草地也。鎮東府東北二百里。古東室韋地。明屬泰寧衛。宣統二年，以科爾沁右翼後鎮國公旗北段墾地，設治南叉干撓，置縣隸府。南：洮爾河自靖安入，東北流，屈東南，入黑龍江大賚會嫩江，所謂「與那河合」也。官商路四：西南薛家店赴府；南金圈窩鋪渡洮爾河赴安廣；西麻力洪茅頭赴靖安；東北利順昭赴黑龍江之大來氣鎮。縣西北舊有蒙古站哈沙圖。


\end{pinyinscope}