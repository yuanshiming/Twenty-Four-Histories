\article{列傳五}

\begin{pinyinscope}
諸王四

太祖諸子三

睿忠親王多爾袞豫通親王多鐸子信宣和郡王多尼信郡王董額

輔國恪僖公察尼多尼子信郡王鄂扎費揚果

睿忠親王多爾袞，太祖第十四子。初封貝勒。天聰二年，太宗伐察哈爾多羅特部，破敵於敖穆楞，多爾袞有功，賜號墨爾根代青。三年，從上自龍井關入明邊，與貝勒莽古爾泰等攻下漢兒莊，趨通州，薄明都，敗袁崇煥、祖大壽援兵於廣渠門外，又殲山海關援兵於薊州。四年，引還，多爾袞與莽古爾泰先行，復破敵。五年，初設六部，掌吏部事。從上圍大凌河，戰，多爾袞陷陣，明兵墮壕者百餘，城上？矢發，將士有死者。上切責諸將不之阻。祖大壽約以錦州獻，多爾袞與阿巴泰等以兵四千，僑裝從大壽作潰奔狀，襲錦州，錦州兵迎戰，擊敗之。事具阿巴泰傳。

六年五月，從征察哈爾。七年六月，詔問征明及朝鮮、察哈爾三者何先，多爾袞言：「宜整兵馬，乘穀熟時，入邊圍燕京，截其援兵，毀其屯堡，為久駐計，可坐待其敝。」八年五月，從上伐明，克保安，略朔州。九年，上命偕岳託等將萬人招察哈爾林丹汗子額哲，至朔州，毀寧武關，略代州、忻州、崞縣、黑峰口及應州，復自？師還渡河，多爾袞自平魯還。林丹汗得元玉璽曰「制誥之寶」，多爾袞使額哲進上，？臣因表上尊號。？歸化城攜降崇德元年，進封睿親王。武英郡王阿濟格等率師伐明，命王偕多鐸攻山海關綴明師，阿濟格捷至，乃還。從伐朝鮮，偕豪格別從寬甸入長山口，克昌州。進攻江華島，克之，獲朝鮮王妃及其二子，國王李倧請降。上還盛京，命約束後軍，攜朝鮮質子鷫、淏及大臣子以歸。

三年，上伐喀爾喀，王留守，築遼陽都爾弼城，城成，命曰屏城；復治盛京至遼河大道。八月，命為奉命大將軍，將左翼，岳託將右翼，伐明。自董家口毀邊墻入，約右翼兵會通州河西務。越明都至涿州，分兵八道，行略地至山西，南徇保定，擊破明總督盧象升。遂趨臨清，渡運河，破濟南。還略天津、遷安，出青山關。克四十餘城，降六城，俘戶口二十五萬有奇，賜馬五、銀二萬。五年，屯田義州，克錦州城西九臺，刈其禾。又克小凌河西二臺。迭敗明兵杏山、松山間。

圍錦州，王貝勒移營去城三十里，又令每旗一將校率每牛錄甲士五人先歸。上遣濟爾哈朗代將，傳諭詰責，對曰：「臣以敵兵在錦州、松山、杏山三城，皆就他處牧馬。若來犯，可更番抵御。是以遣人歸牧，治甲械。舊駐地草盡，臣倡議移營就牧，罪實在臣。」上復使諭曰：「朕愛爾過於？子弟，錫予獨厚。今違命若此，其自議之。」王自言罪當死，上命降郡王，罰銀萬，奪二牛錄。

，請濟師。上自將疾？六年，復圍錦州。洪承疇率十三萬人屯松山，王屢擊之，以敵馳六日，次戚家堡，將屯高橋。王請上駐松山、杏山間，分兵屯烏欣河南山，亙海為營。明兵屢？復前，上張黃？指揮，明兵引退。王偕洛託等趨塔山道橫擊之，明兵多死者；遂發？克塔山外四臺，擒王希賢等。尋以貝勒杜度等代將，王暫還。復出，七年，下松山，獲承疇，克錦州，大壽復降。進克塔山、杏山。乃隳三城，師還。？功，復親王。

八年，太宗崩，王與諸王、貝勒、大臣奉世祖即位。諸王、貝勒、大臣議以鄭親王濟爾哈朗與王同輔政，誓曰：「有不秉公輔理、妄自尊大者，天地譴之！」郡王阿達禮、貝子碩託勸王自立，王發其謀，誅阿達禮、碩託。尋與濟爾哈朗議罷諸王貝勒管六部事。順治元年正月，？朝鮮餽遺，告濟爾哈朗及諸大臣曰：「朝鮮國王因予取江華，全其妻子，常以私餽遺。先帝時必聞而受之，今輔政，誼無私交，不當受。」因並禁外國餽諸王貝勒者。濟爾哈朗諭諸大臣，凡事先白王，書名亦先之。王由是始專政。固山額真何洛會等訐肅親王豪格怨望，集議，削爵，大臣揚善等以諂附，坐死。

四月乙丑，上御篤恭殿，授王奉命大將軍印，並御用纛蓋，敕便宜行事，率武英郡王阿濟格、豫郡王多鐸及孔有德等伐明。丙寅，發盛京。壬申，次翁後。明平西伯吳三桂自山海關來書乞師，王得書，移師向之。癸酉，次西拉塔拉。答三桂書曰：「我國欲與明修好，屢致書不一答。是以整師三入，蓋示意於明，欲其熟籌通好。今則不復出此，惟底定中原，與民休息而已。聞流賊陷京都，崇禎帝慘亡，不勝發指，用率仁義之師，沈舟破釜，誓必滅賊，出民水火！伯思報主恩，與流賊不共戴天，誠忠臣之義，勿因向守遼東與我為敵，尚復來歸，必封以故土，晉為籓？懷疑。昔管仲射桓公中鉤，桓公用為仲父，以成霸業。伯若率王。國讎可報，身家可保，世世子孫，長享富貴。」

丁丑，次連山。三桂復遣使請速進，夜逾寧遠抵沙河。戊寅，距關十里，三桂報自成兵已出邊。王令諸王逆擊，敗李自成將唐通於一片石。己卯，至山海關，三桂出迎，王慰勞之。令所部以白布系肩為識，先驅入關。時自成將二十餘萬人，自北山列陣，橫亙至海。，不可輕敵。吾觀其陣大，首尾不相顧？我兵陣不及海岸，王令曰：「流賊橫行久，獷而。可集我軍鱗比，伺敵陣尾，待其衰擊之，必勝。努力破此，大業成矣。勿違節制！」既成良久，師譟。風止，自三桂陣右？列，令三桂居右翼後。搏戰，大風揚沙，咫尺不能辨。力突出，搗其中堅，馬迅矢激。自成登高望見，奪氣，策馬走。師無不一當百，追奔四十里，自成潰遁。王即軍前承制進三桂爵平西王。下令關內軍民皆薙發。以馬步兵各萬人屬三桂，追擊自成。乃誓諸將曰：「此行除暴救民，滅賊以安天下。勿殺無辜、掠財物、焚廬舍。不如約者，罪之。」自關以西，百姓有逃竄山谷者，皆還鄉里，薙發迎降。辛巳，次新河驛，使奏捷，師遂進。途中明將吏出降，命供職如故。

五月戊子朔，師次通州。自成先一日焚宮闕，載輜重而西。王令諸王偕三桂各率所部追之。己丑，王整軍入京師，明將吏軍民迎朝陽門外，設鹵簿，請乘輦，王曰：「予法周公以周公嘗負扆，固請，乃命以鹵簿列王儀仗前，奏樂，拜天，復拜闕？輔沖主，不當乘。」，乘輦，升武英殿。明將吏入謁，呼萬歲。下令將士皆乘城，毋入民舍，民安堵如故。為崇禎帝發喪三日，具帝禮葬之。諸臣降者，仍以明官治事。武英郡王阿濟格逐自成至慶都，大破之，獲其輜重。自成西奔，又令固山額真譚泰、準塔等率巴牙喇兵追至真定，自成敗走。巴泰齎敕慰勞。畿輔諸府縣先後請降，分遣固山額？王再遣使奏捷，上遣學士詹霸、侍真巴哈納、石廷柱略山東，葉臣定山西諸省，金礪等安撫天津。

王初令官民皆薙發，繼聞拂民原，諭緩之。令戒飭官吏，網羅賢才，收恤都市貧民。用湯若望議，釐正歷法，定名曰時憲歷。復令曰：「養民之道，莫大於省刑罰，薄稅斂。自明季禍亂，刁風日競，設機構訟，敗俗傷財，心竊痛之！自今咸與維新，凡五月初二日昧爽毆，田、婚細故，就有司告理。？以前，罪無大小，悉行宥免。違諭訐訟，以所告罪罪之。重大者經撫按結案，非機密要情，毋許入京越訴。訟師誣陷良民，加等反坐。前朝弊政，莫如加派，遼餉之外，復有剿餉、練餉，數倍正供，遠者二十年，近者十餘年，天下嗷嗷，朝不及夕。更有召買、糧料諸名目，巧取殃民。今與民約，額賦外，一切加派，盡予刪除。官吏不從，察實治罪。」六月，遣輔國公屯齊喀、和託，固山額真何洛會等迎上，定都燕京。

明福王由崧稱帝江寧，遣其大學士史可法督師揚州，設江北四鎮，沿淮、徐置戍。王致書可法曰：「予向在沈陽，即知燕京物望，咸推司馬。後入關破賊，得與都人士相接，識介弟於清班，曾託其手勒平安，拳致衷緒，未審以何時得達？比聞道路紛紛，多謂金陵有自立者。夫君父之仇，不共戴天。春秋之義，有賊不討，則故君不得書葬，新君不得書即位，所以防亂臣賊子，法至嚴也。闖賊李自成，稱兵犯闕，手毒君親，中國臣民，不聞加遺一矢。平西王吳三桂，介在東陲，獨效包胥之哭，朝廷感其忠義，念累世之宿好，棄近日之小嫌，爰整貔貅，驅除狗鼠。入京之日，首崇帝後謚號，卜葬山陵，悉如典禮。親郡王、將軍以下，一仍故封，不加改削。勛戚文武諸臣，咸在朝列，恩禮有加。耕市不驚，秋毫無擾。方擬秋高氣爽，遣將西征；傳檄江南，聯兵河朔，陳師鞠旅，戮力同心，報乃君國之仇，彰我朝廷之德。豈意南州諸君子，茍安旦夕，弗審事機，聊慕虛名，頓忘實害，予甚惑之！國家撫定燕都，得之於闖賊，非取之於明朝也。賊毀明朝之廟主，辱及先人，我國家不憚征繕之勞，悉索敝賦，代為雪恥，孝子仁人，當如何感恩圖報。茲乃乘逆寇稽誅，王師暫息，遂欲雄據江南，坐享漁人之利。揆諸情理，豈可謂平？將以為天塹不能飛渡，投鞭不能斷流耶？夫闖賊但為明朝祟耳，未嘗得罪於我國家也，徒以薄海同仇，特伸大義。今若擁號稱尊，便是天有二日，儼為勍敵。予將簡西行之銳，轉■H5東征，且擬釋彼重誅，命為前導。夫以中華全力，受制潢池，而欲以江左一隅，兼支大國，勝負之數，無待蓍龜矣。予聞君子之愛人也以德，細人則以姑息。諸君子果識時知命，篤念故主，厚愛賢王，宜勸令削號歸籓，永綏福祿。朝廷當待以虞賓，統承禮物，帶礪山河，位在諸王侯上，庶不負朝廷伸義討賊、興滅繼絕之初心。至南州？彥，翩然來儀，則爾公爾侯，列爵分土，有平西之典例在。惟執事實圖利之！輓近士大夫好高樹名義，而不顧國家之急，每有大事，輒同築舍。昔宋人議論未定，兵已渡河，可為殷鑒。先生領袖名流，主持至計，必能深惟終始，寧忍隨俗浮沉？取舍從違，應早審定。兵行在即，可西可東。南國安危，在此一舉。原諸君子同以討賊為心，毋貪一身瞬息之榮，而重故國無窮之禍，為亂臣賊子所竊笑，予實有厚望焉！記有之，惟善人能受盡言。敬布腹心，佇聞明教。江天在望，延跂為勞，書不宣意。」可法旋遣人報書，語多不屈。

京師民訛言秋七、八月將東遷，王宣諭當建都燕京，戒民毋信流言搖惑。又訛言八月屠民；未幾，又訛言上至京師，將縱東兵肆掠，盡殺老壯，止存孩赤。王復宣諭曰：「民乃國之本，爾曹既誠心歸服，復以何罪而戮之？爾曹試思，今上攜將士家屬不下億萬，與之俱來者何故？為安燕京軍民也。昨將東來各官內，命十餘員為督、撫、司、道等官者何故？為統一天下也。已將盛京帑銀取至百餘萬，後又轉運不絕者何故？為供爾京城內外兵民之用也。且予不忍山、陜百姓受害，發兵追剿，猶恨未能速定，豈能不愛京城軍民，反行殺戮？此所目擊，何故妄布流言？是必近京土寇，流賊間諜，有意煽惑搖動，已諭各部嚴捕。通？皆心。」？行曉諭，以安

九月，上入山海關，王率諸王？臣迎於通州。上至京師，封為叔父攝政王，賜貂蟒朝衣。十月乙卯朔，上即位，以王功高，命禮部尚書郎球、侍郎藍拜、啟心郎渥赫建碑紀績，加賜冊寶、黑狐冠一、上飾東珠十三、黑狐裘一，副以金、銀、馬、駝。二年，鄭親王等議上攝政王儀制，視諸王有加禮。王曰：「上前未敢違禮，他可如議。」翌日入朝，諸臣跪迎，命還輿，責大學士剛林等曰：「此上朝門，諸臣何故跪我？」御史趙開心疏言：「王以皇叔之親，兼攝政王之尊，臣民寧肯自外於拜舞？第王恩皆上恩，？臣謁王，正當限以禮數，與朝見不同。庶諸臣不失尊王之意，亦全王尊上之心。上稱叔父攝政王，王為上叔父，惟上得稱之。若臣庶宜於叔父上加『皇』字，庶辨上下，尊體制。」下禮部議行。其年六月，豫親王克揚州，可法死之，遂破明南都。閏六月，英親王逐李自成至武昌，東下九江，故明寧南侯降，江南底定。十月，上賜王馬，王入謝，詔曰：「遇朝賀大典，朕受王？左良玉子夢庚率禮。若小節，勿與諸王同。」王對曰：「上方幼沖，臣不敢違禮。待上親政，凡有寵恩，不敢辭。」王時攝政久，位崇功高，時誡諸臣尊事主上，曰：「俟上春秋鼎盛，將歸政焉。」

。英、豫二王與王同母，王視豫親王厚，每寬假之。豫？初，肅親王怨王不立己，有親王之徵蘇尼特也，王送之出安定門。及歸，迎之烏蘭諾爾。集諸大臣，語以豫親王功懋，宜封輔政叔王，因罷鄭親王輔政，以授豫親王。肅親王既平四川，王摘其微罪，置之死。四年十二月，王以風疾不勝跪拜，從諸王大臣議，獨賀正旦上前行禮，他悉免。五年十一月，南郊禮成，赦詔曰：「叔父攝政王治安天下，有大勛勞，宜加殊禮，以崇功德，尊為皇父攝政王。凡詔疏皆書之。」

六年二月，自將討大同叛將姜瓖，拔渾源。聞豫親王病痘，先歸。諭瓖降，未下。以師行在外，鑄行在印。禁諸王及內大臣干預部院政事及漢官升降，不論所言是非，皆治罪。七月，復徵大同，瓖將楊振威斬瓖降。十月，移師討喀爾喀二楚呼爾，徵敖漢、扎嚕特、察哈爾、烏喇特、土默特、四子部落以兵來會。至喀屯布拉克，不見敵，乃還。十二月，王妃博爾濟吉特氏薨，以冊寶追封為敬孝忠恭正宮元妃。

七年正月，王納肅王福金，福金，妃女弟也。復徵女朝鮮。令部事不須題奏者，付巽親王滿達海、端重親王博洛、敬謹親王尼堪料理。五月，率諸王貝勒獵於山海關，朝鮮送女至，王迎於連山，成婚。復獵於中後所，責隨獵王貝勒行列不整，罰鍰有差。七月，諭以京城當夏溽暑不可堪，擇地築城避暑。令戶部加派直隸、山西、浙江、山東、江南、河南、湖廣、江西、陜西九省地丁銀二百四十九萬兩有奇，輸京師備工用。八月，王尊所生母太祖妃烏喇納拉氏為孝烈恭敏獻哲仁和贊天儷聖武皇后，祔太廟。

尋有疾，語貝子錫翰、內大臣席訥布庫等曰：「予罹此大戚，體復不快。上雖人主，獨不能循家人禮一臨幸乎？謂上幼沖，爾等皆親近大臣也。」既又戒曰：「毋以予言請上臨幸。」錫翰等出，追止之，不及，上幸王第。王因責錫翰等，議罪當死，旋命貰之。十一月，復獵於邊外。十二月，薨於喀喇城，年三十九。上聞之，震悼。喪還，率王大臣縞服迎奠東直門外。詔追尊為懋德修道廣業定功安民立政誠敬義皇帝，廟號成宗。明年正月，尊妃為義皇后。祔太廟。

八十員。又以王？王無子，以豫親王子多爾博為後，襲親王，俸視諸王三倍，詔留護近侍蘇克薩哈、詹岱為議政大臣。二月，蘇克薩哈、詹岱訐告王薨時，其侍女吳爾庫尼將殉，請以王所制八補黃袍、大東珠素珠、黑貂褂置棺內。王在時，欲以兩固山駐永平，謀篡大位。固山額真譚泰亦言王納肅王福金，復令肅王子至第較射，何洛會以惡言詈之。於是鄭親王濟爾哈朗、巽親王滿達海、端重親王博洛、敬謹親王尼堪及內大臣等疏言：「昔太宗文皇帝龍馭上賓，諸王大臣共矢忠誠，翊戴皇上。方在沖年，令臣濟爾哈朗與睿親王多爾袞同輔政。逮後多爾袞獨擅威權，不令濟爾哈朗預政，遂以母弟多鐸為輔政叔王。背誓肆行，妄自尊大，自稱皇父攝政王。凡批票本章，一以皇父攝政王行之。儀仗、音樂、侍從、府第，僭擬至尊。擅稱太宗文皇帝序不當立，以挾制皇上。構陷威逼，使肅親王不得其死，遂納其妃，且收其財產。更悖理入生母於太廟。僭妄不可枚舉。臣等從前畏威吞聲，今冒死奏聞，伏原重加處治。」詔削爵，撤廟享，並罷孝烈武皇后謚號廟享，黜宗室，籍財產入官，多爾博歸宗。十二年，吏科副理事官彭長庚、一等精奇尼哈番許爾安各疏頌王功，請復爵號，下王大臣議，長庚、爾安坐論死，詔流寧古塔。

乾隆三十八年，高宗詔曰：「睿親王多爾袞攝政有年，威福自專，歿後其屬人首告，入關，肅清京輦，檄定中原，前勞未可盡泯。今其後嗣？定罪除封。第念定鼎之初，王實統廢絕，塋域榛蕪，殊堪憫惻。交內務府派員繕葺，並令近支王公以時祭掃。」四十三年正月，又詔曰：「睿親王多爾袞掃蕩賊氛，肅清宮禁。分遣諸王，追殲流寇，撫定疆陲。創制規模，皆所經畫。尋奉世祖車駕入都，成一統之業，厥功最著。歿後為蘇克薩哈所構，首告誣以謀逆。其時世祖尚在沖齡，未嘗親政，經諸王定罪除封。朕念王果萌異志，兵權在握，何事不可為？乃不於彼時因利乘便，直至身後始以斂服僭用龍袞，證為覬覦，有是理乎？實錄載：『王集諸王大臣，遣人傳語曰：「今觀諸王大臣但知媚予，鮮能尊上，予豈能容此？昔太宗升遐，嗣君未立，英王、豫王跪請予即尊，予曰：『若果如此言，予即當自刎。』誓死不從，遂奉今上即位。似此危疑之日，以予為君，予尚不可；今乃不敬上而媚予，予何能容？自今後有忠於上者，予用之愛之；其不忠於上者，雖媚予，予不爾宥。」且云：「太宗恩育予躬，所以特異於諸子弟者，蓋深信諸子弟之成立，惟予能成立之。」』朕每覽實錄至此，未嘗不為之墮淚。則王之立心行事，實為篤忠藎，感厚恩，明君臣大義。乃由宵小奸謀，構成？獄，豈可不為之昭雪？宜復還睿親王封號，追謚曰忠，配享太廟。依親王園寢制，修其塋墓，令太常寺春秋致祭。其爵世襲罔替。」

多爾博歸宗封貝勒，命仍還為王後，以其五世孫輔國公淳穎襲爵。四世祖鎮國公蘇爾發、曾祖輔國公塞勒、祖輔國恪勤公功宜布先已進封信郡王，至是與淳穎父信恪郡王如松並追封睿親王。嘉慶五年，淳穎薨。謚曰恭。子寶恩，襲。七年五月，薨，謚曰慎。弟瑞恩，襲。道光六年，薨，謚曰勤。子仁壽，襲。道光九年，上巡盛京謁陵，追念忠王，推恩賜三眼花翎。同治三年，薨，謚曰僖。子德長，襲。光緒二年，薨，謚曰？。子魁斌，襲。

豫通親王多鐸，太祖第十五子。初封貝勒。天聰二年，從太宗伐多羅特部有功，賜號額爾克楚呼爾。三年，從上伐明，自龍井關入，偕莽古爾泰、多爾袞以偏師降漢兒莊城。會大軍克遵化，薄明都。廣渠門之役，多鐸以幼留後，明潰兵來犯，擊？？之。師還，次薊州，復擊破明援兵。五年，從圍大凌河城，為正白旗後應，克近城臺堡。明兵出錦州，屯小凌河岸，上率二百騎馳擊，明兵走。多鐸逐之，薄錦州，墜馬，馬逸入敵陣，乃奪軍校馬乘以還千餘。？。六年，從伐察哈爾，將右翼兵，俘其

，但止攻關外？七年，詔問征明及朝鮮、察哈爾三者何先，多鐸言：「我軍非怯於戰，豈可必得？夫攻山海關與攻燕京，等攻耳。臣以為宜直入關，庶饜士卒望，亦久遠計也。且相機審時，古今同然。我軍若弛而敵有備，何隙之可乘？吾何愛於明而必言和？亦念士卒勞苦，姑為委蛇。倘時可乘，何待再計。至察哈爾，且勿加兵；朝鮮已和，亦勿遽絕。當先圖其大者。」八年，從上略宣府，自巴顏珠爾克進。尋攻龍門，未下，趨保安，克之。謁上應州。復略朔州，經五臺山，還。敗明兵大同。九年，上遣諸貝勒伐明，徇山西，命多鐸率師入寧、錦綴明師。遂自廣寧入，遣固山額真阿山、石廷柱率兵四百前驅。祖大壽合錦州、松山兵三千五百屯大凌河西，多鐸率所部馳擊之，大壽兵潰。命分道追擊，一至錦州，一至松山，斬獲無算。翌日，克臺一，還駐廣寧。師還，上出懷遠門五里迎勞，賜良馬五、甲五。上嘉之曰：「朕幼弟初專閫，即能制勝，是可嘉也！」

崇德元年四月，封豫親王，掌禮部事。從伐朝鮮，自沙河堡領兵千人繼噶布什賢兵，至朝鮮都城。朝鮮全羅、忠清二道援兵至南漢山，多鐸擊敗之，收其馬千餘。揚古利為殘兵所賊，捕得其人，斬以祭。三年，伐錦州，自蒙古扎袞博倫界分率巴牙喇及土默特兵入明境，克大興堡，俘其居民，道遇明諜，擒之。詔與鄭親王濟爾哈朗軍會，經中後所，大壽以兵來襲，我軍傷九人，亡馬三十。多鐸且戰且走，夜達鄭親王所，合師薄中後所城。上統師至，敵不敢出。四年五月，上御崇政殿，召多鐸戒諭之，數其罪，下諸王、貝勒、大臣議，削爵，奪所屬入官。上命降貝勒，罰銀萬，奪其奴僕、牲畜三之一，予睿親王多爾袞。尋命掌兵部。十月，伐寧遠，擊斬明總兵金國鳳。

五年三月，命與鄭親王濟爾哈朗率師修義州城，駐兵屯田，並擾明山海關外，毋使得耕稼。五月，上臨視。附明蒙古多羅特部蘇班岱降，上命偕鄭親王以兵迎之，經錦州杏山，明兵來追，奮擊敗之，賜御？良馬一。圍錦州，夜伏兵桑阿爾齋堡，旦，敵至，敗之，追至塔山，斬八十餘級，獲馬二十。六年三月，復圍錦州，環城立八營，鑿壕以困之。大壽城守蒙古將諾木齊約降，師縋以入，擊大壽，挈降者出，置之義州。明援兵自杏山至松山，多鐸與鄭親王率兩翼兵伏錦州南山西岡及松山北嶺，縱噶布什賢兵誘敵，夾擊，大敗之。

洪承疇以十三萬援錦州，上自盛京馳六日抵松山，環城而營，明兵震怖，宵遁。多鐸伏兵道旁，明總兵吳三桂、王樸自杏山奔寧遠，我軍追及於高橋，伏發，三桂等僅以身免。嗣與諸王更番圍松山，屢破敵。七年二月，明松山副將夏承德遣人通款，以其子舒為質，約內應，夜半，我軍梯而登，獲承疇及巡撫邱民仰等。？功，進豫郡王。復布屯寧遠邊外綴明師，俘獲甚夥。

順治元年四月，從睿親王多爾袞入關，破李自成，進親王。命為定國大將軍，南征，定懷慶。進次孟津，遣巴牙喇纛章京圖賴率兵先渡，自成守將走，沿河十五寨堡皆降。再進次陜州，克靈寶。再進，距潼關二十里，自成兵據山列營，噶布什賢噶喇依昂邦努山及圖賴、鄂碩等擊破之。二年正月，自成親率步騎迎戰，師奮擊，殲其步卒，騎卒奔潰。及夜，屢犯屢北，鑿重壕，立堅壁。師進，發巨？迭戰，自成兵三百騎沖我師，貝勒尼堪、貝子尚善等躍馬夾擊，屢破敵壘，尸滿壕塹，械胄彌山野，自成精銳略盡，遁歸西安，其將馬世堯率七千人降。入潼關，獲世堯所遣致自成書，斬以徇。進次西安，自成先五日毀室廬，挈子女輜重，出藍田口，竄商州，南走湖廣。二月，詔以陜西賊付英親王阿濟格，趣多鐸自河南趨淮、揚。師退徇南陽、開封，趨歸德，諸州縣悉降。所至設官吏，安集流亡。詔褒多鐸功，賜嵌珠佩刀、■H7金鞓帶。四月，師進次泗州，渡淮趨揚州，遣兵部尚書漢岱等先驅，得舟三百餘，圍七日，克之，殺明大學士史可法。五月，師再進，次揚子江北岸，明將鄭鴻逵等以水師守瓜洲、儀真。師列營相持，造船二百餘，遣固山額真拜音圖將水師薄南岸，復遣梅勒額真李率泰護諸軍渡江。明福王由崧走太平。師再進，明忻城伯趙之龍等率文武將吏，籍馬步兵二十三萬有奇，使迎師。

多鐸至南京，承制受其降，撫輯遺民。遣貝勒尼堪、貝子屯齊徇太平，追擊明福王。福王復走蕪湖，圖賴等邀之江口，擊殺明將黃得功，獲福王。捷聞，上遣侍臣慰勞。明潞王常淓守杭州，遣貝勒博洛率師討之，潞王降。江、浙底定。多鐸承制改南京為江南省，疏請授江寧、安慶巡撫以下官。別遣精奇尼哈番吳兆勝徇廬江、和州，並下。詔遣貝勒勒克德渾代鎮江寧，召多鐸還京師。上幸南苑行郊勞禮，進封德豫親王，賜黑狐冠、紫貂朝服、金五千、銀五萬、馬十、鞍二。

三年，命為揚威大將軍，偕承澤郡王碩塞討蘇尼特部騰機思、騰機特等。師至盈阿爾察克山，聞騰機思方在袞噶嚕臺，疾行三晝夜，敗之於諤特克山，斬臺吉茂海。渡圖拉河，追至布爾哈圖山，斬騰機特子二、騰機思孫三，盡獲其孥。師次扎濟布喇克，喀爾喀土謝圖汗遣兵二萬，碩雷車臣汗遣兵三萬，迎戰。我師奮擊，逐北三十餘里，先後斬級數千，俘千餘，獲駝千九百、馬二萬一千一百、牛萬六千九百、羊十三萬五千三百有奇。師還，上出安定門迎勞，加賜王鞍馬一。

四年，進封為輔政叔德豫親王，賜金千、銀萬、鞍馬二，封冊增錄功勛。六年三月，以痘薨，年三十六。九年三月，睿親王既削爵，以同母弟追降郡王。康熙十年，追謚。乾隆四十三年正月，詔配享太廟。

多鐸子八，有爵者四：多尼、董額、察尼、多爾博、費揚古。費揚古自三等奉國將軍進封輔國公，坐事，奪爵。

信宣和郡王多尼，多鐸第一子。初封郡王。順治六年十月，襲豫親王。八年，改封信親王。九年，降郡王。十五年，命為安遠靖寇大將軍，偕平郡王羅科鐸等南征。師自湖南入，擊？。明將李定國焚盤江口鐵索橋走，師以浮橋濟，自交水進次松嶺？貴州，趨安莊走明將白文選。十六年正月，薄雲南會城，定國、文選挾桂王走永昌，遣貝勒尚善以師從之，克永昌及騰越。上使慰勞，賜御衣、蟒袍及鞍馬、弓矢。十七年五月，師還，遣內大臣迎勞。六月，追論云南誤坐噶布什賢昂邦瑚理布等磨盤山敗績罪，罰銀五千。十八年正月，薨，謚曰宣和。

子鄂扎，嗣。康熙十四年，命為撫遠大將軍，討察哈爾布爾尼。師次岐爾哈臺，詗知布爾尼屯達祿。鄂扎令留輜重，偕副將軍圖海及梅勒額真吳丹輕騎進。布爾尼設伏待，命分軍搜山澗，伏發，師與土默特兵合擊破之。布爾尼督兵列火器以拒，師奮擊，布爾尼大敗；復收潰卒再戰，又擊殲之，獲馬械無算。布爾尼以三十騎遁，中途為科爾沁部長沙津射死。察哈爾平，撫餘黨一千三百餘戶。師還，上迎勞南苑，詔褒功，賜金百、銀五千。尋掌宗人府事。二十九年，副恭親王常寧備噶爾丹。三十五年，從上北征，領正白旗營。三十八年，以惰，解宗人府。四十一年，薨，以多鐸子董額襲。

信郡王董額，多鐸第三子。初封貝勒。康熙十三年，命為定西大將軍，討叛將王輔臣。董額遣將梅勒額真赫業等守鳳翔，而率師駐西安。詔令進駐蘭州，董額未即行，上復命嚴守棧道。輔臣遣兵毀偏橋，斷棧道。詔責董額遷延，仍趣攻下平涼、秦州諸路。董額進克秦州禮縣，逐敵至西和，克清水、伏羌。復遣安西將軍穆占取鞏昌，蘭州亦下。尋與將軍畢力克圖、阿密達會師攻平涼，久未下。十五年，命大學士圖海視師，改授董額固山額真，聽圖海節制。十六年二月，削貝勒。三十一年，授正藍旗固山額真。四十二年，襲郡王。四十五年，薨。仍坐前罪，不賜恤。以鄂扎子德昭襲。雍正間，歷左、右宗正。乾隆二十七年，薨，謚曰？。以多鐸五世孫如松襲。

如松四世祖多爾博，多鐸第五子。初出為睿親王多爾袞後。多爾袞薨後，削爵。多爾博歸宗，封貝勒。多爾博生蘇爾發，襲貝子。蘇爾發生塞勒，塞勒生功宜布，皆襲輔國公。內大臣，綏遠城、西安將軍。襲爵，？功宜布生如松，歷都統、左宗人、署兵部尚書、領侍復授都統、右宗正。三十五年，薨，謚曰恪。尋以子淳穎襲睿親王，追進封。具睿親王多爾袞傳。

功宜布初薨，以德昭子修齡襲輔國公，授左宗正。四十三年，復襲豫親王。五十二年，薨，謚曰良。子裕豐，襲。嘉慶十八年，林清之變，所屬有從亂者，坐奪爵。弟裕興，襲。二十五年，奸婢，婢自殺。仁宗諭曰：「國家法令，王公與庶民共之。裕興不自愛惜，恣意乾紀，且親喪未滿，國服未除，罪孰大焉！」坐奪爵，幽禁。三年後釋之。弟豫全，襲。道光二十年，薨，謚曰厚。子義道，襲。歷內大臣、左宗正。同治七年，薨，謚曰慎。子本格，襲。亦歷內大臣、左宗正。德宗大婚，賜四團正龍補服。光緒二十四年，薨，謚曰誠。子懋林，襲。

輔國恪僖公察尼，多鐸第四子。順治十三年，封貝勒。康熙七年，授左宗正。十二年，吳三桂反，從順承郡王勒爾錦南征，參贊軍務。師次荊州，三桂已陷岳州。察尼偕將軍尼雅翰舟師進，三桂將吳應麒引七萬人自陸路來拒，擊？之。師次七里山，發？沈其舟十餘。方暑，還駐荊州。十四年，佩靖寇將軍印，援穀城。時南漳、興山已陷，敵逼彞陵，踞鎮荊山，掘壕為寨。察尼至彞陵，議增舟師，斷餉道。擊敵牛皮丫口，進攻黃連坪，焚其積聚，取興山。十五年，三桂移南漳、彞陵兵往長沙，勒爾錦令察尼還荊州，渡江趨石首，據虎渡口，擊敵太平街，斬三百餘級。翌日再出，遇伏，敗還荊州。詔責其無能。十七年八月，貝勒尚善薨於軍，命察尼代為安遠靖寇大將軍，規岳州。疏言：「舟師入湖，賊餉將絕。宜於湖水涸後，圍以木？，立椿列？，以小舟徼巡，為久困計。」上善其言，令副都統關保濟師。尋破敵南津港，斬千級。都統葉儲赫等進攻岳州，復破敵萬餘人。屢疏請增調水陸軍合圍，上皆許之。十八年正月，三桂將王度沖、陳珀等以舟師降，應麒棄城遁，遂復岳州。降官吏六百餘、兵五千餘，獲舟六十五、？六百四十有奇。二月，安親王岳樂自長沙進取衡州，察尼發綠旗兵濟師，尋復湘陰、安鄉。四月，命自常德征辰龍關，澧州以南諸軍聽調度。十九年三月，克辰龍關，復辰州。疏言：「途中霪雨泥濘，士馬須休養。」詔暫屯沅州。六月，詔以貝子彰泰率師下雲南，察尼勞苦久，率滿洲兵還京師。吏議退縮罪，削爵職、籍其家、幽禁，上念克岳州功，命但削爵。二十四年，授奉天將軍。二十七年，卒，賜祭葬視輔國公，謚恪僖。

費揚果，太祖第十六子。太宗時，坐罪賜死，削宗籍。康熙五十二年，聖祖命莽古爾尼雅罕呈宗人府請復宗籍，宗人府以聞，聖祖？泰、德格類子孫復宗籍。費揚果曾孫三等侍曰：「此事朕知之，但不詳耳。費揚果，太祖子，太宗時因獲大罪誅死者。」命復宗籍，賜紅帶。


\end{pinyinscope}