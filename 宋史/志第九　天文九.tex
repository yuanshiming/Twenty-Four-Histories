\article{志第九　天文九}

\begin{pinyinscope}

 歲星晝見太白晝見經天五緯相犯老人星景星彗星客星



 歲星晝見



 嘉祐五年三月乙未，歲星晝見。六年六月壬申，晝見。七年六月丙子，晝見。八年七月癸亥，晝見。



 治平元年六月壬戌，晝見。



 元符二年八月癸未，晝見。



 太白晝見經天



 開寶元年六月丁丑，太白晝見。戊寅，復見。



 淳化元年六月庚午，七月丁丑，十一月戊戌，皆晝見。



 咸平三年六月己未，晝見。四年十二月丙寅，晝見在南斗。六年五月甲午、八月庚午，皆晝見。



 景德元年十一月辛亥，晝見。二年四月甲辰，晝見。三年七月乙巳，晝見。庚申，又見。十二月癸酉，又見。



 大中祥符元年七月庚申，晝見。四年六月丙午、八月乙巳，皆晝見。六年四月
 壬午，晝見。七年七月癸卯，晝見。九年五月庚午，晝見。



 天禧三年六月辛卯，復見。四年七月丁巳，晝見。五年六月丙午，晝見。



 乾興元年十一月壬辰，又見。



 天聖三年六月壬戌、十二月戊寅，皆晝見。五
 年五月壬寅，晝見。



 明道元年七月，晝見三十日。



 慶歷三年八月甲寅，晝見。



 皇祐三年四月丙午，晝見。



 至和元年五月壬辰、九月己丑、十月辛卯，皆
 晝見。三年四月己丑，晝見。



 嘉祐二年六月己未，晝見。四年正月庚寅，晝見。七月辛丑，晝見。五年九月庚寅，晝見。六年六月乙丑，晝見。七年五月戊午，晝見。七月己酉，經天，復見。十月乙未，晝見。



 治平元年正月戊戌，晝見。六月辛酉，晝見。二年七月丁丑，晝見。十二月辛亥，又見。四年二月丁酉，晝見。閏三月癸未，晝見。五月辛巳，晝見。七月癸卯，八月丁未，晝見。



 熙寧元年十一月癸酉，晝見。二年六月壬戌，晝見。三年
 五月癸巳、九月壬子、五年二月癸亥、五月丙午、八年三月戊午、七月戊寅，皆晝見。九年十月乙酉，晝見。十年五月甲戌，晝見。



 元豐元年四月癸亥，晝見。三年七月戊子，晝見。四年七月己丑，晝見。六年八月己卯，晝見。七年十月乙卯，晝見。



 元祐元年六月
 庚戌，晝見。十月庚寅，晝見。三年二月辛丑，晝見。七月辛未，又見。六年四月壬寅，晝見。閏八月乙丑，又見。七年十一月辛巳，晝見。八年四月己未，晝見。



 紹聖元年五月己酉，晝見。九月庚申，又見。二年十一月丙申，晝見。三年五月壬子，晝見。四年六月己酉，晝見。



 元符二年五月甲辰，晝見。八月癸巳，又見。



 崇寧元年六月己酉，晝見。三年正月癸卯，晝見。



 大觀二年十一月丁未，晝見。四年十月戊
 戌，又見。



 政和三年十二月辛酉，晝見。六年十月乙丑，晝見。七年三月辛未，晝見。



 重和元年十月己卯，晝見。



 宣和二年六月丁丑，晝見。六年十一月丙子，晝見。



 建炎元年十月甲戌、紹興元年四月壬申，晝見。四年六月庚子、十一月戊申，晝見經天。六年正月壬辰，晝見經天。十七年七月辛巳，晝見。二十八年六月壬辰，晝見。



 隆興元年七月丙申，經天晝見。二年六月戊辰，晝見。七月庚子，經天晝見。



 乾道元年三月甲寅，晝見。乙亥，晝見經天。二年四月甲申，晝見。五月甲寅，經天晝
 見。庚午，晝見。三年九月戊子，四年五月乙丑，晝見，與日爭明。六月辛卯，經天。五年六月庚寅，晝見。十一月甲子，晝見。庚午，晝見。



 淳熙三年五月癸酉，經天晝見。四年十一月壬戌，又見。六年七月乙丑，晝見。癸未，經天。九年六月庚申，晝見。甲子，經天。九月癸巳、十一年五月乙卯、十二年六月
 戊寅，晝見。七月丁酉，經天晝見，至八月壬申始滅。十四年六月辛卯，晝見。七月辛丑，經天。



 紹熙元年五月丙子，晝見。與日爭明。四年七月乙丑，十一月甲戌，晝見。



 慶元元年三月庚寅，經天晝見。七月己亥，晝見。四年九月壬寅，晝見。癸卯，經天。



 嘉泰元年六月丙午，經天晝見。十一月己巳，晝見。十二月己卯，經天晝見。三年六月癸亥，經天晝見。



 開禧元年三月庚申，二年五月壬寅，三年十二月乙巳，晝見，與日爭明。



 嘉定元年五月甲子，四年七月壬戌，五年九月丙午，六年二月丁丑，晝見。七年五月丁丑、八月乙巳、九
 月壬戌，晝見。九年五月癸酉、十年五月乙丑，晝見。癸酉，經天。十一月庚辰，晝見。戊戌，經天。十二年二月庚子，晝見。三月丁亥，經天晝見。六月辛未，晝見。辛亥，經天，晝見。十三年九月甲午、十四年三月甲午、十五年五月庚戌、九月辛未，晝見。十七年六月丁卯，晝見經天。



 寶慶元年六月辛卯，晝見。



 紹
 定五年四月丁丑，晝見。五月癸巳，經天。



 端平元年十一月壬戌，經天。二年四月丁亥、七月戊戌，晝見經天。



 嘉熙元年二月己酉，二年五月辛巳，八月辛酉，晝見經天。三年十二月辛酉、四年二月丁未、淳祐元年六月庚寅，晝見。十月戊戌，晝見。乙巳，經天。二年
 十二月壬戌，晝見。三年七月己亥、四年八月壬辰、五年二月辛卯，晝見經天。六年四月辛酉、八月壬子，晝見。



 九月戊辰，晝見經天。七年十月辛巳、九年十二月戊申、十一年二月乙卯、七月癸亥、寶祐二年九月丁卯、三年十月甲戌、四年五月丁未、五年七月己未、開慶元年六月壬寅、景定三年四月庚寅、閏九月甲申、五年四月
 戊午，晝見。五月乙亥、咸淳元年七月丁酉、四年九月癸酉德祐元年七月丙子，晝見。



 五緯相犯



 建隆元年正月甲子，太白犯熒惑於婁。十月壬申，又相犯於軫。三年十一月甲戌，熒惑犯歲星於房。



 乾德四年六月甲辰，太白犯熒惑於張。



 開寶四年十月甲辰，太白犯熒惑於牽牛。



 太平興國八年三月乙巳，熒惑犯歲星。



 端拱二年正月丁亥，辰星犯歲星於須女。十一日壬辰，熒惑犯歲星。



 淳化二年三月癸丑，太白犯歲星於婁。五年六月丙午，太白、歲星相犯於柳。十一月丙子，太白犯辰星於虛。



 至道元年五月戊午，熒惑犯填星於奎。



 咸平元年二月甲寅，太白犯填星。三年四月癸亥，辰星掩太白。六年正月庚戌，太白犯填星。



 景
 德二年六月己亥，太白犯歲星。三年七月戊辰，辰星犯歲星。己酉，太白犯歲星。四年七月癸巳，熒惑犯歲星。八月乙未，熒惑又犯歲星。



 大中祥符元年九月壬申，太白犯填星。二年十一月癸亥，熒惑犯歲星。四年十一月庚午，太白犯填星。辛未，辰星犯填星。五年正月壬午，熒惑犯歲星。七年三月乙巳，熒惑犯歲星。九年六月甲戌，熒惑犯歲星。



 天禧元年四月壬辰，太白犯歲星。二年六
 月戊午，太白犯歲星。七月癸酉，辰星犯太白。五年九月庚子，太白犯歲星。十月己巳，熒惑犯填星。



 天聖元年三月丁丑，熒惑犯歲星。二年九月戊申，太白犯熒惑，
 十一月壬子，辰星犯太白。三年五月癸未，太白、辰星相犯於井。五年六月辛卯，熒惑犯填星。壬辰，掩填星。七年五月辛未，太白犯填星，在畢宿一度半。八年六月乙酉，太白犯熒惑。



 景祐元年閏六月庚辰，太白犯填星。十一月甲寅，又犯熒惑。二年五月丁亥，又犯填星。九月辛巳，熒惑犯填星，在張六度。四年七月己未，太白犯熒惑。九月辛亥，熒惑犯填
 星，在翼十五度。



 康定元年九月壬申，辰星犯填星。



 慶歷三年九月甲申，太白犯歲星。



 皇祐三年十一月丁丑，熒惑犯填星。



 嘉祐元年九月乙巳，太白犯歲星。三年閏十二月甲戌，熒惑犯歲星，躔斗四度。五年正月壬辰，太白犯歲星。六年三月癸巳，熒惑犯歲星，在營室。七月己丑，太白犯填星，躔井十二度。閏八月己亥，太白犯辰星，在軫四度。七年正月庚申，太白犯歲星，在營室。六月丁丑，太白犯熒惑，在翼一度半。八年四月己丑，太白犯歲星，在胃。是日，熒惑晨見東方。五月庚辰，熒惑犯歲星，在昴四度。



 治平元年十一月庚午，辰星犯太白，在尾十六度。二年四月丁巳，太白犯歲星。
 五月癸亥，辰星犯太白。戊子，太白犯填星，在張五度。八月己亥，熒惑犯歲星，躔柳七度半。十月丙申，又犯填星，在翼二度。三年十二月癸卯，太白犯熒惑，躔危四度。四年九月癸巳，太白犯填星。丙申，犯歲星。十月甲子，熒惑犯填星。十一月己卯，又犯歲星。十二月丁卯，太白犯熒惑。



 熙寧元年十一月己丑，太白犯熒惑。三年正月己未，熒惑犯歲星。十月乙酉，太白犯填星。八年三月庚寅，太白犯填星。十年七月癸酉，太白犯歲星。



 元豐二年五月庚寅，熒惑犯歲星。
 四年十月乙
 亥，熒惑犯太白。五年三月
 丙戌，太白犯填星。十二月丙寅，辰星犯歲星。七年十一月甲寅，太白犯歲星。



 元祐元年閏二月戊申，太白犯熒惑。八年四月乙卯，太白犯熒惑。



 紹聖元年閏四月庚午，熒惑犯填星。三年九月丙午，太白犯填星。



 元符元年十二月乙未，太白犯熒惑。二年閏九月癸未，辰星犯填星。十月乙巳，太白犯填星。十二月辛亥，熒惑犯填星。三年四月丙辰，熒惑犯填星。



 崇寧元年
 十一月壬寅，太白犯填星。三年十一月庚寅，太白犯辰星。



 大觀元年十二月乙酉，太白犯熒惑。二年正月甲寅，太白犯歲星。二月壬午，熒惑犯歲星。



 十月丁酉，太白犯填星。十一月壬申，太白犯歲星。三年三月辛未，太白犯歲星。四年二月辛未，太白犯歲星。五月甲辰，熒惑犯歲星。



 政和元年二月辛丑，太白犯填星。十二月乙未，又犯。三年七月乙丑，熒惑犯太白。四年十月甲子，熒惑犯歲星。七年正月癸卯，熒惑犯歲星。



 宣和二年十月己卯，太
 白犯熒惑。三年閏五月壬午，熒惑犯歲星。六年二月己卯，熒惑犯歲星。七年七月乙未，太白犯歲星。



 靖康元年六月辛丑，太白犯歲星。



 紹興十九年六月壬戌，太白犯填星。二十年九月戊子，熒惑犯歲星。二十一年閏四月甲午，辰星犯填星。二十六年七月癸亥，太白犯熒惑。二十七年四月壬寅，太白犯歲星。二十八年十月乙未，辰星犯填星。三十年七月己亥，太白犯歲星。



 隆興元年九月丁酉，太白犯熒惑。十二月甲子，太白犯填星。二年正
 月丁亥至己丑，熒惑犯守歲星。十一月甲午，辰星犯歲星。



 乾道三年十一月乙亥，太白犯歲星。四年三月丁卯，熒惑犯填星。六年七月乙巳，熒惑犯歲星於畢。八年五月癸巳，太白犯歲星。九年二月庚申，熒惑犯歲星。七月丁巳，太白犯歲星。



 淳熙二年閏九月丁巳，太白犯熒惑。八年七月丁丑，太白犯填星。十一年七月庚戌，太白犯歲星。十四年十月庚辰，填星犯太白。十六年五月乙未，太白犯熒惑。



 紹熙二年十二月戊子，太白犯歲星。



 慶元
 元年九月戊子，太白犯熒惑。四年十月壬午，太白犯歲星。五年十一月辛丑，熒惑犯歲星。十二月辛未，太白犯填星。六年四月癸巳，熒惑犯填星。



 嘉泰二年五月庚戌，熒惑犯填星。



 開禧二年六月甲寅，熒惑犯歲星。三年十月丁未，太白犯熒惑。



 嘉定十年七月戊子，熒惑觸歲星。



 寶慶二年十月辛亥，熒惑犯填星。十一月辛酉，熒惑犯歲星。



 紹定元年十月甲子、五年六月乙丑、端平元年六月辛巳、三年六月丁未、嘉熙四年八月癸丑、寶祐四年
 十二月戊午，熒惑俱犯填星。



 開慶元年九月戊辰，太白犯熒惑。



 咸淳十年十月丙寅，熒惑犯填星。



 德祐二年正月癸酉，熒惑犯歲星。



 五緯相合



 歲星



 建隆三年十一月壬申，與熒惑合於房。



 開寶元年正月壬寅，與填星、太白合於婁。



 淳化五年六月丙午，與太白合於柳。



 至道元年五月庚戌，與太白、太陰同度，不相犯。



 景德四年九月戊子，與填星合於翼。



 天禧二年八
 月癸丑，與熒惑合於張。



 紹興十六年三月乙丑，與填星、太白合於昴。十月戊戌，與填星合於畢。十七年七月壬戌，與太白合。二十二年十二月乙丑，與熒惑合於尾。三十一年六月甲寅，與太白合於張。



 隆興元年十一月庚寅，與太白合。



 乾道元年十二月庚子，與填星合於南斗。二年十一月丁巳，與填星合於牛。六年五月戊寅，與太白合於畢。七年六月庚戌，與太白合於井。



 淳熙十四年四月癸未，與填星合於軫。十月己丑，與太白合於氐。



 慶
 元元年四月辛酉，與太白合於井。



 開禧元年七月癸未，與填星合。二年二月甲子，與填星合於昴。



 端平二年十月己未，與太白合於心。



 嘉熙四年五月甲子，與太白合於婁。



 寶祐三年八月丁卯，歲星、熒惑在柳。



 景定元年正月庚辰，與熒惑行入尾。



 熒惑



 雍熙二年七月丙戌，與歲星合於軫。



 建炎四年六月戊子，與填星合於亢。九月壬戌，與歲星合於斗。



 紹興二年六月丙午，與填星合於房。十一月乙亥，與歲星合
 於室。三年八月戊子，與太白合於張。四年二月戊子，與填星合於箕。五年閏二月丙午，與歲星合於昴。六年正月丁亥，與填星合於斗。七年五月甲申，與歲星、太白合於柳。閏十一月丁卯，與辰星行入氐。八年二月己未，與填星合於女。十三年九月辛未，與太白合於尾。十五年八月庚寅，與太白合於氐。二十年三月甲午，與太白合於畢。九月戊子，又合於軫。十一月戊子，與太白合於氐。二十二年十月己卯，與太白合於氐。十一月壬子，與歲
 星合於心。二十六年七月庚申，與填星合於軫。二十九年閏六月己未，與歲星合於井。三十年七月庚子，與填星合於氐。三十一年十一月丁未，與歲星合於翼。三十二年八月辛未，與填星合於尾。十一月壬戌，與太白合於羽林軍。



 隆興元年七月壬寅，與辰星合於柳。十二月壬申，與歲星合於氐。二年四月癸未，與歲星合於氐。八月癸酉，與填星合於箕。



 乾道元年八月辛巳，與太白合於翼。二年二月乙酉，與歲星合於斗。三月癸酉，與填星
 合於牛。四年二月庚申，與填星合。五月壬戌，與歲星合。五年十一月甲子，與太白合於房。戊辰，與辰星合於心。辛巳，又合於尾。六年二月甲申，與太白合。辛卯，合於女。三月戊午，合於危。乙丑，與歲星合於室。七月辛巳，與填星合於土。九月癸卯，合於畢。八年四月辛丑，與填星合於奎。九年三月辛丑，與歲星合於柳。四月乙丑，又合於星。



 淳熙二年六月丙寅，合於軫。四年九月己亥，合於尾。六年十一月甲子，合於危。九年二月壬寅，合於胃。十一年三
 月甲寅，合於井。



 紹熙三年九月乙亥，與填星合於尾。



 慶元四年五月庚子，又合。八月甲戌，合於虛。六年四月癸巳，合於室。



 嘉泰四年五月乙亥，合於胃。



 開禧三年十月丙辰，與太白合於箕。



 嘉定元年五月戊辰，與填星合於井。八月庚寅，與歲星合於張。六年三月癸卯，合於斗。七年三月辛巳，與太白合於參。八年四月戊午，與歲星合於室。九年十月庚午，與辰星合於房。十年七月戊寅，與歲星合於昴。十五年五月丁丑，合於軫。



 寶慶二年十月
 辛亥，與歲星、填星合於女。



 紹定元年十月丁巳，與填星合於危。二年正月丁亥，與歲星合於婁。三年十月己巳，與填星合於室。五年六月乙丑，與填星合於婁。



 端平元年六月庚午，與填星合於胃。三年六月癸卯，合於畢。



 嘉熙三年八月癸亥，與太白合於斗。四年七月己丑，與太白合於鬼。八月己酉，與填星合於柳。



 淳祐四年九月癸丑，合於軫。



 寶祐元年五月丁酉，與歲星合於昴。



 景定三年四月庚子，合於危。十一月丁未，與填星合於婁。五年
 六月戊辰，與歲星合。八月壬寅，與填星合。



 咸淳十年十月丙寅，與填星行在軫。



 填星



 端拱二年九月乙巳，與熒惑合於危。



 淳化二年正月癸丑，與太白合於須女。



 至道元年五月乙卯，與熒惑合於東壁。



 紹興十年十二月戊子、十一年三月庚子，與太白合於室。



 隆興二年十月辛巳，合於斗。



 乾道二年五月己未，與歲星合於南斗。



 淳熙五年閏六月己酉，與熒惑合於井。



 淳祐六年十月乙未，與歲星、熒惑合於亢。



 寶
 祐六年十一月甲戌，與熒惑順行在危。十二月辛丑，與太白、熒惑合於室。



 太白



 乾德四年六月己亥，與熒惑合於張。



 開寶三年五月庚戌，與填星合於畢。六月乙未，與歲星合於東井。五年十月甲辰，與熒惑合於牽牛。



 雍熙四年十二月丁巳，與填星、歲星合於南斗魁。



 淳化二年三月癸丑，與歲星合於婁，太白在南。三年正月丙辰，與熒惑合於婁，歲星在胃。



 至道元年五月丙辰，與歲星合於七星，不相犯。



 太
 中祥符元年九月乙酉，與歲星合於角、亢。



 建炎四年十一月辛丑，與歲星合於南斗。十二月壬午，與熒惑合於危。



 紹興元年九月丁酉，與熒惑合於張。十一月乙卯，與填星合於心。二年十一月甲子，與熒惑合於危。癸未，與歲星、熒惑合於室。三年四月戊子，與歲星合於奎。四年二月丁酉，合於婁。五年正月己卯，十月戊申，與填星合於斗。六年七月癸酉，與歲星合於井。七年四月丁巳，與熒惑合於東井。五月乙亥，與熒惑、辰星合於井。十一月
 癸巳，與熒惑合於尾。八年正月乙巳，與填星合於女。十一月丙午，合於虛。九年三月癸卯，與熒惑合於井。十一月壬申，與歲星合於角。十年十一月丁未，與填星合於危。十三年十二月乙巳，合於奎。十四年六月癸卯，與熒惑合於井。十七年二月庚戌，與填星合。庚申，與歲星合。十二月庚戌，與辰星合於南斗。十九年六月戊午，與填星合於井。七月丁未，與歲星、辰星合於張。二十年三月戊寅，與熒惑合於昴。四月庚戌，與填星合於東井。六月
 甲寅，與歲星合於翼。十月丙午，與歲星、熒惑合於軫。己巳，與熒惑合於角。二十二年九月庚申，與熒惑、辰星合於角。十月庚午，與熒惑合於亢。二十三年六月甲子，與填星合於張。九月癸卯，與歲星合於尾。閏十二月癸卯，合於南斗。二十五年九月壬申，與填星合於軫。十一月壬申，與辰星合於尾。二十六年七月丙辰，與熒惑合，壬戌，與熒惑、填星合於軫。二十七年三月辛卯，與熒惑、歲星合於奎。二十八年二月丁未，與歲星合於胃。六月乙
 未，與熒惑合。十一月己未，與填星合於亢。三十年七月丙申，與歲星合於柳。三十一年六月壬寅，合於星。九月庚午，與填星合於房。十二月甲辰，合於尾。



 隆興元年八月庚辰，與熒惑合於張。十月丁丑，與歲星合於亢。十二月辛酉，與填星合於箕。二年八月乙卯，與歲星合於氐。十月丙辰，與填星合於箕。



 乾道元年七月乙亥，與熒惑合於張。三年正月癸亥，與填星、歲星合。十一月壬申，與歲星合。五年四月乙巳，與熒惑合於井。十一月甲子，合
 於房。十二月癸巳，合於尾。六年正月甲子，合於斗。三月壬戌，與填星合。五月乙丑，與歲星合於昴。七年二月丙寅，與歲星合於畢。三月甲午，與熒惑合於井。八年五月癸未，與歲星合於井。九年三月辛酉，與填星合於奎。七月甲寅，與歲星合於張。



 淳熙元年正月丁未，與填星合於奎。十月乙丑，與歲星合於軫。二年閏九月甲寅，與熒惑合於尾。三年二月庚辰，與填星合於胃。五月乙丑，合於畢。六月癸巳，與熒惑合於井。四年九月壬子，與熒惑、
 歲星合於尾。五年正月庚戌，與歲星合於斗。十一月壬戌，合於牛。六年三月丁丑，六月丁酉，與填星皆合於井。八年六月壬申，合於柳。九年二月丙寅，與熒惑合於昴。五月乙亥，與填星合於柳。十一月乙亥，又與熒惑合於氐。十一年七月壬寅，與歲星合於柳。八月己卯，與填星合於翼。九月乙卯，與辰星、熒惑合於亢。十二年六月癸酉，與填星合於翼。十五年六月丙子，與填星合於亢。甲申，與歲星合於氐。



 紹熙元年十一月丁丑，與填星合。五
 年十一月庚戌，與熒惑合於危。



 慶元元年三月庚寅，與歲星合於參。六月庚午，合於井。八月癸酉，與熒惑合於張。二年十一月丙子，與填星合於牛。三年八月甲戌，與熒惑、歲星合於翼。四年十月戊寅，與歲星合於角。五年十二月辛未，與填星合於危。



 嘉泰元年五月戊午，與熒惑合於柳。二年正月丁巳，與熒惑、歲星合於南斗。十二月癸酉，與歲星合於女。



 開禧二年二月壬申，與填星、歲星合於昴。



 嘉定元年六月戊寅，與填星、熒惑合於井。二
 年四月丁丑，與填星合於井。四年八月乙酉，與填星合於室。五年九月丁未，與歲星合於心。七年六月庚子，與填星合於翼。十一月丁卯，與熒惑合於氐。九年九月庚寅，與填星合於角。十二年閏三月甲寅，七月壬寅，與歲星合於井。十三年八月丙戌，與填星合於房。



 寶慶二年正月壬午，與歲星、填星合於女。三年八月甲申，與熒惑合於星、翼。



 紹定三年閏二月乙酉，與歲星合於畢。五年八月壬申，合於張。六年五月庚戌，與熒惑合在柳。



 端平
 元年正月丁未，合於斗。二年二月壬午，與填星合於胃。三年九月庚申，與歲星合在尾。



 嘉熙元年六月乙未，與填星合於井。四年七月甲戌，與熒惑合於井。



 淳祐三年閏八月壬寅，與填星合於翼。六年三月戊午，與熒惑合於畢。十年十二月戊戌，與歲星合於危。十二年七月庚寅，與熒惑合於軫。九月戊戌，與填星合於箕。



 寶祐五年六月丙戌，與歲星合於翼。



 景定五年四月庚午，與歲星合於婁。



 咸熙三年七月己亥，與填星合於井。



 德祐元年
 十月丁巳，與填星合。



 辰星



 景德三年七月己酉，與歲星、太白合於柳。



 紹興四年三月乙亥，與太白合於畢。七年五月戊子，與熒惑、太白合於柳。九年九月乙巳，與歲星合於角。十七年三月乙卯，與填星合。二十一年閏四月壬辰，與填星合於東井。二十三年四月丙寅，與太白合於畢。二十八年十月丙申，與填星合於亢。



 隆興二年十一月庚寅，與歲星合。十二月丁亥，與太白合。



 乾道元年三月甲戌，與熒惑合
 於畢。四年二月壬子，與太白合於胃。五年六月庚寅，與歲星合。七年四月丙寅，淳熙四年五月乙巳，與太白合於井。十五年六月庚寅，與太白合於張。十二月壬戌，與歲星合於尾。



 紹熙四年三月辛己，與太白會於昴。



 五緯俱見



 乾德五年三月，五星如連珠，聚於奎、婁之次。



 景德四年七月，五星當聚鶉火而近太陽，同時伏。



 慶歷三年十一月壬辰，五星皆見東方。



 靖康元年六月丙辰，填星、熒惑、
 太白，歲星聚。



 乾道四年二月壬子、六月辛丑、八月己亥、六年五月乙亥、十月庚申、八年十月癸卯，五星俱見。



 淳熙十三年閏七月戊午，五星皆伏。八月乙亥，七曜俱聚於軫。



 老人星



 乾德三年八月辛酉、四年八月乙卯、六年正月戊申、開寶二年七月丁亥、本平興國四年八月乙亥、五年八月己卯、六年八月己卯、八年八月辛卯、雍熙三年八月己
 酉、四年八月辛亥、端拱元年八月乙卯、二年八月己亥、淳化元年八月丁卯、二年八月辛未、三年八月戊寅、四年九月己亥、五年八月己丑、至道元年八月己亥、二年閏七月己亥、三年八月辛丑、咸平元年八月癸丑、二年八月癸亥、三年八月丁卯、四年八月甲子、五年八月己丑、六年八月丙子、景德元年八月癸酉、二年八月庚辰、三年八月庚寅、四年二月己卯、八月甲午、大中祥符元年正月丁亥、八月丙申、二年二月壬辰、八月乙巳、三年
 二月辛巳、八月己酉、四年正月戊寅、八月丙寅、七年正月癸丑、八月己巳、八年七月癸酉、九年正月甲寅、八月壬午、天禧元年八月癸巳、二年正月丁巳、八月辛卯、三年八月己亥、四年八月己亥、五年二月丙午、八月己巳、老人星皆出丙。



 治平四年二月癸巳、八月戊申、熙寧元年正月乙未、八月己卯、二年二月乙卯、八月壬戌、三年正月甲寅、八月癸酉、四年二月己未、八月丁丑、五年二月己未、閏七月己亥、六年正月庚午、八月丁酉、七年二
 月甲申、八月庚寅、八年二月己丑、八月庚戌、九年二月丁酉、八月庚子、十年正月己卯、九月戊申、元豐元年二月乙酉、八月丙午、二年二月壬戌、八月乙卯、三年二月甲寅、八月己未、四年八月丁卯、五年二月甲戌、八月己巳、六年二月己未、八月丁丑、七年二月辛巳、八月己卯、八年二月庚辰、八月辛巳、元祐元年二月戊寅、八月庚子、二年二月庚寅、九月辛亥、三年二月癸巳、八月己亥、四年二月壬子、八月丁未、五年正月甲午、八月辛亥、六
 年二月己亥、閏八月壬戌、七年正月壬子、八月壬戌、八年二月丙寅、八月己巳、九年二月己丑、紹聖元年八月丙子、二年二月壬午、八月丁丑、三年二月庚午、八月癸未、四年二月甲申、八月甲申、五年二月庚辰、元符元年八月辛卯、二年二月乙未、九月壬辰、崇寧元年二月壬寅、八月癸未、二年二月甲寅、八月庚戌、三年二月戊午、八月辛酉、四年二月庚申、八月丙寅、五年二月戊辰、八月甲戌、大觀元年二月乙亥、八月丁丑、二年二月甲午、
 八月壬午、三年二月戊子、八月癸巳、四年二月乙未、閏八月丁酉、政和元年二月癸卯、八月己亥、二年二月乙巳、八月己酉、三年二月甲午、八月己未、四年二月己酉、八月辛未、五年二月庚申、八月甲子、六年閏正月壬戌、、八月丁卯、七年正月戊午、八月丙子、重和元年二月壬申、八月乙亥、宣和元年二月癸未、八月癸未、二年二月辛巳、八月己丑、三年二月丙戌、八月癸巳、四年二月己亥、八月辛丑、五年二月庚子、八月丙午、六年二月戊申、
 八月辛亥、七年二月癸丑、八月庚申、建炎四年七月戊辰、皆見於丙。



 景星



 開寶四年八月癸卯，景星見。



 景德三年四月戊寅，周伯星見，出氐南騎官西一度，狀如半月，有芒角，煌煌然可以鑒物，歷庫樓東，八月，隨天輪入濁，十一月，復見在氐。自是常以十一月辰見東方，八月西南入濁。



 大中祥符七年正月己酉，含譽星見。其年九月丙戌，又見，似彗有
 尾而不長。



 天聖元年二月己亥，奇星見。二年八月丙子，四年七月壬申，又見。



 明道二年二月戊戌，含譽星見東北方，其色黃白，光芒長二尺許。



 景祐二年正月己丑，奇星又見。



 至和三年二月辛卯、八月己未、嘉祐二年八月庚午、三年八月丙辰、四年正月庚戌、八月癸未、五年八月庚午、六年正月癸丑、八月壬辰、七年正月辛亥、八年正月辛酉、治平元年二月己丑、七月癸巳、二年二月癸巳、八月己亥、三年正月庚辰、八月庚戌、奇星皆見。



 彗孛



 彗星



 開寶八年六月甲子，出柳，長四丈，辰見東方，西南指，歷輿鬼至東壁，凡十一舍，八十三日而滅。



 端拱二年七月戊子，又出東井積水西，青白色，光芒漸長，辰見東北，旬日夕見西北，歷右攝提，凡三十日至亢沒。



 咸平元年正月甲申，又出營室北，光芒尺餘，至丁酉，凡十四日滅。六年十一月辛亥，旄頭犯輿鬼。甲寅，有彗孛於井、鬼，大如杯，色青白，光芒四尺餘，歷五諸侯及五車入參，凡
 三十餘日沒。



 天禧二年六月辛亥，彗出北斗魁第二星東北，長三尺許，與北斗第一星齊，北行經天牢，拂文昌，長三尺餘，歷紫微、三臺、軒轅速行而西，至七星，凡三十七日沒。



 景祐元年八月壬戌夜，有星孛於張、翼，長七尺，闊五寸，十二日而沒。十二月己未夜，有星出外屏，有芒氣。



 皇祐元年二月丁卯，彗出虛，晨見東方，西南指，歷紫微至婁，凡一百一十四日而沒。



 嘉祐元年七月，彗出紫微，歷七星，其色白，長丈餘，至八月癸亥滅。



 治平三年三
 月己未，彗出營室，晨見東方，長七尺許，西南指危洎墳墓，漸東速行，近日而伏。至辛巳，夕見西南，北有星，無芒彗，益東方，別有白氣一，闊三尺許，貫紫微極星並房宿，首尾入濁，益東行，歷文昌、北斗貫尾。至壬午，星復有芒彗，長丈餘，闊三尺餘，東北指，歷五車，白氣為岐橫天，貫北河、五諸侯、軒轅、太微五帝坐內五諸侯及角、亢、氐、房宿。癸未，彗長丈五尺，星有彗氣如一升器，歷營宿至張，凡一十四舍，積六十七日，星氣孛皆滅。



 熙寧八年十月
 乙未，星出軫度中，如填，青白。丙申，西北生光芒，長三尺，斜指軫，若彗。丁酉，光芒長五尺。戊戌，長七尺，斜指左轄，至丁未，入濁不見。



 元豐三年七月癸未，彗出西北太微垣郎位南，白氣長一丈，斜指東南，在軫度中。丙戌，向西北行，在翼度中。戊子，長三尺，斜穿郎位。癸卯，犯軒轅，至丁酉入濁不見。庚子晨，復出於張度中。至戊子，凡三十有六日，沒不見。



 紹聖四年八月己酉，彗出氐度中，如填，有光，色白，氣長三丈，斜指天市左星，九月壬子，光芒長
 五尺，入天市垣。己未，犯天市垣宦者。庚申，犯天市垣帝坐。戊辰，沒不見。



 崇寧五年正月戊戌，彗出西方，如杯口大，光芒散出如碎星，長六丈，闊三尺，斜指東北，自奎宿貫婁、胃、昴、畢，後入濁不見。



 大觀四年五月丁未，彗出奎、婁，光芒長六尺，北行入紫微垣，至西北入濁不見。



 靖康元年六月壬戌，彗出紫微垣。



 紹興元年九月，彗星見。十二月戊寅、二年八月甲寅，見於胃。丙辰，行犯土司空，至九月甲戌始滅。十五年四月戊寅，彗星見東方。丙申，復
 見於參度。五月丁巳，化為客星，其色青白。壬戌，留守張，至六月丁亥乃消。十六年十一月庚寅，彗星見西南危宿。二十六年七月丙午，彗星見東井，約長一丈，光芒二尺。癸丑，又犯五諸侯。三十一年六月己巳，彗星見北斗天權星東北，太史妄稱為含譽。



 淳熙二年七月辛丑，有星孛於西北方，當紫微垣外七公之上，小如熒惑，森然蓬孛，至丙午始消。



 嘉定十五年八月甲午，彗星見右攝提，光芒三尺餘，體類歲星，凡兩月，歷氐、房、心乃沒。



 紹定
 三年十一月丁酉，有星孛於天市垣屠肆星之下，明年二月壬午乃消。五年閏九月，彗星見東方，十月己未始消。



 嘉熙四年正月辛未，彗星見於室，至三月辛未乃消。



 景定五年七月甲戌，彗星見於柳，芒角燭天，長十餘丈，日高方斂，凡月餘，己卯，退行，見於輿鬼。辛巳，在井。丙申，見於參。戊戌，在參宿度內。八月末，光芒稍減，凡四月乃滅。



 客星



 建隆二年十二月己酉，出天市垣宗人星東，微有
 芒彗，三年正月辛未，西南行入氐宿，二月癸丑，至七星沒。



 太平興國八年二月甲辰，出太微垣端門東，近屏星，北行。



 端拱二年七月丁亥，出北河星西北，稍暗，微有芒彗，指西南。



 淳化元年正月辛巳，出軫宿，逆至張，七十日，經四十度乃不見。



 景德二年八月甲辰，出紫微天棓側，孛孛然如粉絮，稍入垣內，歷御女、華蓋，凡十一日沒。三年三月乙巳，出東南方。



 大中祥符四年正月丁丑，見南斗魁前。



 天禧五年四月丙辰，出軒轅前星西北，大如桃，
 速行，經軒轅大星入太微垣，掩右執法，犯次將，歷屏星西北，凡七十五日，入濁沒。



 明道元年六月乙巳，出東北方，近濁，有芒彗。至丁巳，凡十三日沒。



 至和元年五月己丑，出天關東南，可數寸，歲餘稍沒。



 熙寧二年六月丙辰，出箕度中，至七月丁卯，犯箕乃散。三年十一月丁未，出天囷。



 元祐六年十一月辛亥，出參度中，犯、掩廁星，壬子，犯九游星，十二月癸酉，入奎，至七年三月辛亥乃散。



 紹興八年五月，守婁，魯分也。九年二月壬申，守亢，陳分也。



 乾道二年三月癸酉，出太微垣內五帝坐大星西，微小，色青白。



 淳熙八年六月己巳，出奎宿，犯傳舍星，至明年正月癸酉，凡一百八十五日始滅。



 嘉泰三年六月乙卯，出東南尾宿間，色青白，大如填星。甲子，守尾。



 嘉定十七年六月己丑，犯尾宿。



 嘉熙四年七月庚寅，出尾宿。



\end{pinyinscope}