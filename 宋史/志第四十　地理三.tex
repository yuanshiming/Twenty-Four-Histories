\article{志第四十　地理三}

\begin{pinyinscope}

 陜
 西



 陜西路。慶歷元年，分陜西沿邊為秦鳳、涇原、環慶、鄜延四路。熙寧五年，以熙、河、洮岷州、通遠軍為一路，置馬步軍都總管、經略安撫使。又以熙、河等五州軍為一路，通
 舊鄜延等五路，共三十四州軍，後分永興、保安軍、河中、陜府、商、解、同、華、耀、虢、鄜、延、丹、坊、環、慶、邠寧州為永興軍等路，轉運使於永興軍、提點刑獄於河中府置司；鳳翔府、秦、階、隴、鳳、成、涇、原、渭、熙、河、洮、岷、州、鎮戎、德順、通遠軍為秦鳳等路，轉運使於秦州、提點刑獄於鳳翔府置司；仍以永興、鄜延、環慶、秦鳳、涇原、熙河分六路，各置經略、安撫司。



 永興軍路。府二：京兆，河中。州十五：陜，延，同，華，耀，邠、鄜，解，
 慶，虢，商，寧，坊，丹，環。軍一：保安。縣八十三。其後延州、慶州改為府，又增銀州、醴州及定邊、綏德、清平、慶成四軍。凡府四，州十五，軍五，縣九十。



 京兆府，京兆郡，永興軍節度。本次府，大觀元年升大都督府。舊領永興軍路安撫使。宣和二年，詔永興軍守臣等銜不用軍額，稱京兆府。崇寧戶二十三萬四千六百九十九，口五十三萬七千二百八十八。貢靴氈、蠟、席、酸棗仁、地骨皮。縣十三：長安，次赤。



 樊川，次赤。舊萬年縣，宣和七年改。



 鄠，次畿。
 藍田，次畿。



 咸陽，次畿。



 涇陽，次畿。



 櫟陽，次畿。



 高陽，次畿。



 興平，次畿。



 臨潼，次畿。唐昭應縣，大中祥符改。



 醴泉，次畿。



 武功，次畿。政和八年，同醴泉撥入醴州。



 乾祐。次畿。



 監二。熙寧四年置，鑄銅錢；八年置，鑄鐵錢。



 河中府，次府，河東郡，護國軍節度。舊兼提舉解州、慶成軍兵馬巡檢事。大中祥符中，以榮河為慶成軍。崇寧戶七萬九千九百六十四，口二十二萬七千三十。貢五味子、龍骨。縣七：河東，次赤。隋縣。熙寧三年，省河西縣，六年，省永樂縣為鎮入焉。



 臨晉，次畿。



 猗氏，次畿。



 虞鄉，次畿。



 萬泉，次畿。



 龍門，次畿。元祐二年，置鑄錢監二。



 榮河。次畿。舊隸
 慶成軍，熙寧元年廢，以榮河隸府，即縣治置軍使。



 慶成軍。見上。



 解州，中，防禦。崇寧戶三萬二千三百五十六，口一十一萬三千三百二十一。貢鹽花。縣三：解，中。



 聞喜，望。



 安邑。緊。



 陜州，大都督府，陜郡。太平興國初，改保平軍，舊兼提舉商、虢州兵馬巡檢事。崇寧戶四萬七千八百六，口一十三萬五千七百一。貢紬」、絁、括蔞根、柏子仁。縣七：陜，中。熙寧六年，省硤石縣為石壕鎮入焉。



 平陸，上。



 夏，上。



 靈寶，上。熙寧四年，省湖城縣入焉。



 芮城，
 中下。



 湖城，中下。元豐元年，復置縣。



 閿鄉。中下。太平興國三年，自虢州與湖城二縣來隸。監二。熙寧三年置，鑄銅錢；八年置，鑄鐵錢。



 商州，望，上洛郡，軍事。崇寧戶七萬三千一百二十九，口一十六萬二千五百三十四。貢麝香、枳殼實。縣五：上洛，中。



 商洛，中下。



 洛南，中下。



 豐陽，中。



 上津。中下



 虢州，雄，虢郡，軍事。崇寧戶二萬二千四百九十，口四萬七千五百六十三。貢麝香、地骨皮、硯。縣四：盧氏，中。熙寧二年，以西京伊陽縣欒川冶鎮隸焉。



 虢略，中。唐弘農縣。建隆初，改常農。至道三年，改今名。熙寧四年，省玉城縣為鎮入焉。



 朱陽，中。乾德六年，廢入常農，太平興國七年，復置。



 欒川。元祐二年，以欒川冶為鎮，崇寧
 三年，改為縣。



 同州，望，馮翊郡，定國軍節度。崇寧戶八萬一千一十一，口二十三萬三千九百六十五。貢白蒺藜、生熟乾地黃。縣六：馮翊，緊。



 澄城，緊。



 朝邑，緊。



 合陽，上。熙寧四年，省夏陽縣為鎮入焉。



 白水，中。



 韓城。中。元祐二年，置鑄錢監。



 監一：沙苑。



 華州，望，華陰郡。建隆初，為鎮國軍節度。皇祐五年，改鎮潼軍節度。崇寧戶九萬四千七百五十，口二十六萬九千三百八十。貢茯苓、細辛、茯神。縣五：鄭，上。



 下邽，望。



 蒲城，
 望。唐奉先縣。開寶四年改。建隆中，自京兆隸同州。天禧四年，自同州來隸。



 華陰，緊。



 渭南。上。熙寧六年，省為鎮入鄭。元豐元年，復為縣。舊自京兆府來隸。



 監二。熙寧四年置，鑄銅錢；八年置，鑄鐵錢。



 耀州，緊，華原郡。開寶五年，為感義軍節度。太平興國初，改感德軍。崇寧戶一十萬二千六百六十七，口三十四萬七千五百三十五。貢瓷器。縣六：華原，上。



 富平，望。



 三原，望



 雲陽，上。



 同官，上。



 美原。中。



 清平軍。本鳳翔府盭厔縣清平鎮。大觀元年，升為軍，復置終南縣，隸京兆府。清平軍使兼知終南縣，專管勾上
 清太平宮。縣一：終南。



 延安府，中，都督府，延安郡，彰武軍節度。本延州。元祐四年，升為府。舊置鄜延路經略、安撫使，統延州、鄜州、丹州、坊州、保安軍、四州一軍；其後增置綏德軍，又置銀州，凡五州二軍。銀州尋廢。崇寧戶五萬九百二十六，口一十六萬九千二百一十六。貢黃蠟、麝香。縣七：膚施，中。熙寧五年，省豐林縣為鎮、金明縣為砦並入焉。有金明龍安二砦、安塞一堡。元豐四年，又收復塞門砦。宣和二年，改龍安曰德安砦。



 延川，中。熙寧八年，省延水縣為鎮入焉。有丹頭、綏平、懷寧、順安、白草、永平六砦，安定、黑水二堡
 及永寧關。元豐四年收復，置細浮圖、義合、米脂三砦。七年，以米脂、義合、浮圖、懷寧、順安、綏平六城砦隸綏德城。元符二年，廢順安、白草、丹頭三砦。



 延長，中。



 門山，中。



 臨真，中。



 敷政，中。有招安、萬安二砦。元符二年，廢招安砦為驛。甘泉。中下。



 城二：治平四年，收復綏州。熙寧中，改為綏德城。四年，置囉兀城、撫寧賓草二堡，尋廢。元豐五年，置永樂城，賜名銀川砦，尋廢。



 青澗城，元符二年，隸綏德城。



 綏德城。元符二年，改為軍。



 監一。熙寧八年置，鑄鐵錢。



 塞門砦，延州北蕃部舊砦，至道後與蘆關、石堡、安遠砦俱廢。元豐四年收復，仍隸延州膚施縣。東至殄羌砦五十里，西至平戎砦六十里，南至安塞堡四十里，北至烏延口九十里。



 平羌砦，地本克胡山砦，紹聖四年賜名。東至安定堡六十里，西至安塞堡三十五里，南至龍安砦五十四里，北至殄羌砦六十里。



 威戎城，地本升平塔，紹聖四年賜名。東至臨
 夏城四十里，西至威羌砦七十里，南至黑水堡六十里，北至界臺七十里。



 平戎砦，地本杏子河東山，紹聖四年賜名。東至塞門砦六十里，西至順寧砦七十里，南至園林堡五十一里，北至杏子堡四十里。



 開光堡，紹聖四年修築。元符元年賜名，二年，隸綏德城。



 殄羌砦，地名那娘山，元符元年進築，賜名。東至威羌砦四十里，西至塞門砦五十里，南至平羌砦六十里，北至御謀城三十五里。



 威羌砦，地名白洛觜，元符元年進築，賜名。東至威戎城七十里，西至殄羌砦四十里，南至安定堡七十里，北至蘆移堡七十里。



 御謀城，崇寧三年進築，賜名。東至蘆移堡三十五里，西至界臺三十五里，南至殄羌砦三十五里，北至界臺二十里。



 石堡砦，崇寧三年進築，賜名威德軍，五年復為砦。國初嘗置城，至道後廢之，地在延州北。



 制戎城，政和八年，賜鄜延路天降山新城改今名。



 新砦，蘆移堡，東至屈丁堡五十里，西至
 御謀城三十五里，南至威羌砦七十里，北至界臺一十三里。



 屈丁堡，萬安堡，東至威戎城六十里，西至蘆移堡四十里，南至威羌砦四十里，北至屈丁堡五十一里。



 丹頭堡，青石崖堡，窟囉堡。



 鄜州，上，洛交郡，保大軍節度。崇寧戶三萬五千四百一，口九萬二千四百一十五。貢麝香，今改貢蠟燭。縣一：宜川。上。後魏義川縣。太平興國中改名，以鄜州廢咸寧縣入焉。熙寧三年省汾川縣、七年省雲巖縣為鎮、八年析同州韓城縣新封鄉並入焉。



 坊州，上，中部郡，軍事。崇寧戶一萬三千四百八，口四萬
 一百九十一。貢弓弦麻、席。縣二：中部，緊。



 宜君。中。熙寧元年，省升平縣為鎮入焉。有礬場。



 保安軍，同下州。崇寧戶二千四十二，口六千九百三十一。貢毛段、蓯蓉。砦二：德靖，東至保安軍八十里，西至慶州荔原堡六十里，南至慶州平戎鎮五十里，北至金湯城六十里。



 順寧。東至平戎砦七十里，西至金湯城九十里，南至保安軍四十里，北至萬全砦四十里。



 堡一：園林。東至安塞堡七十里，西至保安軍四十里，南至招安驛七里，北至平戎堡五十一里。



 金湯城，舊金湯砦，在德靖砦西南，元符二年進築。東至順寧砦九十里，西至慶州白豹城四十里，南至德靖砦六十里，北至通慶城六十里。



 威德軍。保安軍之北，兩界上有洑流名藏底河，夏
 人近是築城，為要害必爭之地。政和三年，賈炎乞進築，不果。七年，知慶州姚古克之，即威德軍。



 綏德軍。唐綏州。熙寧二年，收復廢為城，隸延州，在州東北三十里。元豐七年，以延州米脂、義合、浮圖、懷寧、順安、綏平六城砦隸綏德城。元符二年，改為軍，並將暖泉、米脂、開光、義合、懷寧、克戎、臨夏、綏平砦、青澗城、永寧關、白草、順安砦並隸軍。暖泉砦，元符二年進築，賜名。東至河東烏龍砦二十里，西至米脂砦四十五里，南至義合砦八十里，北至清邊砦七十里。



 米脂砦，本西夏砦，元豐四年收復，為米脂城，後復為砦，隸延州延川縣。七年，改隸綏德城。元祐四年，給賜夏人。元符元年收復，仍賜舊名。東至暖泉砦四十
 五里，西至克戎城六十里，南至開光堡三十里，北至嗣武城二十里。



 開光堡，紹聖四年修築。元符元年賜名。二年，自延安府來屬。東至暖泉砦六十里，西至克戎砦五十里，南至綏德軍三十里，北至米脂砦三十里。



 義合砦，本夏人砦，元豐四年收復，隸延州延川縣。七年，改隸綏德城。東至晉寧軍六十里，西至綏德軍四十里，南至順安驛六十里，北至暖泉砦八十里。



 懷寧砦，延州延川縣舊砦。東至綏德軍四十里，西至綏平砦四十里，南至青澗城七十里，北至克戎砦六十里。



 克戎砦，本西人細浮圖砦，元豐四年收復，隸延州延川縣。七年，改隸綏德城。元祐四年，給賜夏人。紹聖四年收復，賜名。東至綏德軍六十里，西至臨夏砦三十里，南至懷寧砦六十里，北至鎮邊砦六十五里。



 臨夏砦，地名囉巖谷嶺，元符元年築城，賜今名。東至克戎砦三十里，西至威戎城四十里，南至綏平砦六十里，北至界堠八十二里。



 綏平砦，延州
 延川縣舊砦，元符二年，割隸綏德軍。東至懷寧砦四十里，南至黑水堡四十里，西至丹頭驛四十里，北至臨夏砦六十里。



 青澗城，延州舊城。東至永寧縣七十里，西至來平砦七十里，南至延川縣四十里，北至懷寧軍七十里。



 永寧關，延州延川縣舊關。



 白草砦，延州延川縣舊砦，元符二年廢，後復置。



 順安砦，延州延川縣舊砦，元符二年廢，後復置。



 嗣武砦，舊囉兀城，屬延州，元豐四年置，尋廢。崇寧三年修復，賜名。東至清邊砦二十里，西至鎮邊砦二十里，南至米脂砦三十里，北至龍泉砦二十里。



 龍泉砦，宣和二年，改名通泉，尋復故。東至清邊砦二十里，西至鎮邊砦四十里，南至嗣武城二十里，北至中山堡八里。



 清邊砦，東至河東界五十里，西至龍泉砦二十里，南至暖泉砦七十里，北至生界堠一十三里。以下砦堡，凡不書年月者，皆未詳建置本末。



 鎮邊砦，東至龍泉砦四十里，西至大蟲坑二十五里，南至克
 戎城六十五里，北至生界堠二十五里。



 龍安砦，本屬延安府膚施縣，不詳何年來屬。東至安定堡八十里，西至招安驛四十里，南至金明驛三十五里，北至御安堡四十里。



 海末堡，海末至柏林十六堡。黑水、安定、安塞本延安舊堡。



 窟兒堡，大厥堡，花佛嶺堡，臨川堡，定遠堡，馬欄堡，中山堡，黑水堡，安定堡，佛堂堡，唐推堡，雙林堡，安塞堡，浮圖堡，柏林堡。



 銀州，銀川郡。領儒林、撫寧、真鄉、開光四縣。五代以來為西夏所有，熙寧三年收復，尋棄不守。元豐四年收復。五
 年，即永樂小川築新城，距故銀州二十五里，前據銀州大川，賜名銀川砦，旋被西人陷沒。崇寧四年收復，仍為銀州。五年，廢為銀川城。



 慶陽府，中，安化郡，慶陽軍節度。本慶州。建隆元年，升團練。乾德元年，復為軍事。政和七年，升為節度，軍額曰慶陽。宣和七年，改慶州為府。舊置環慶路經略、安撫使，統慶州、環州、邠州、寧州、乾州，凡五州。其後廢乾州，置定邊軍，已而復置醴州，凡統三州一軍。崇寧戶二萬七千八
 百五十三，口九萬六千四百三十三。貢紫茸白花氈、麝香、黃蠟。縣三：安化，中。有大順一城，府城、東谷、柔遠、人順，四砦。元豐四年，廢府城砦、金村堡、平戎鎮。五年，收復礓詐砦，賜名安疆砦。元祐元年，復平戎鎮。



 合水，望。熙寧四年始置，省華池、樂蟠二縣為鎮。七年，改華池鎮為華池砦。有東華池、有東華池、西華池二砦，荔原一堡。



 彭原。熙寧三年，自寧州來隸。



 安疆砦，本西人礓詐砦，元豐五年收復，賜名。元祐四年，給賜夏人。紹聖四年修復。東至德靖砦九十里，西至東谷砦六十里，南至大順城四十里，北至白豹城四十里。又隸定邊軍。



 橫山砦，地名西攃□移，元符元年進築，賜名。東至東谷砦界攃□移四十五里，西至寧羌砦七十里，南至通塞堡三十里，北至定邊軍三十里。



 通塞堡，元符元年進築。東至東谷砦二十里，西至西谷口砦二十里，南至懷安鎮四十里，北至橫山砦三十里。



 定邊城，元符二年修築，後別為定邊軍。



 白豹城，舊屬西界，元符二年修復，賜舊名。東至安疆砦四十里，西至東谷砦二十里，南至柔遠砦五十里，北至勝羌堡五十里。別見定邊軍。



 綏遠砦，地本駱駝巷，元符二年進築，賜名。東至定邊軍二十里，西至寧羌砦六十里，南至橫山砦五十里，北至神堂砦約五十里。



 寧羌砦，地本萌門三岔，元符元年進築，賜名。東至緩遠砦六十里，西至安塞砦五十里，南至西谷砦三十里，北至王尚原界堠五十里。



 鎮安城，政和六年進築。東至鄜延路通慶城三十里，西至九陽堡二十里，南至威邊砦三十里，北至西界地名蒼雞二十里。



 麥川堡，本名麥經嶺，政和六年賜名。系環慶路，未詳屬何州軍，姑附於此，東至懷威砦二十里，西至矜戎堡二十里，南至威邊砦一十五里，北至鎮安城一十里。



 威寧堡，本名衡家堡，政和六年賜名。系環慶路，未詳屬何州軍，姑附於此。東至九陽堡一十五里，西至
 定邊軍一十五里，南至矜戎堡一十里，北至七逋哆移塔五里。



 矜戎堡，東至懷威堡四十里，西至定邊軍約二十里，南至胡博川二十里，北至通祖盧門城砦五十里。



 府城砦，元豐二年已廢，不知何年修復。



 金村堡，同上。



 勝羌堡，東至洛河川二十里，西至通塞堡約五十里，南至白豹城五十里，北至威邊砦二十里。



 定戎堡，東至啟祖峰二十里，西至那丁原五里，南至興平城二十里，北至清平關一十里。



 威邊砦，東至洛河川二十里，西至橫山砦三十五里，南至勝羌堡二十里，北至鎮安城三十里。



 懷威堡。東至鄜延路通慶城十五里，西至矜戎堡約四十里，南至威寧砦約二十里，北至西界羅輕觜約五十里。



 環州，下，軍事。舊降為通遠軍，淳化五年復為州。崇寧
 戶七千一百八十三，口一萬五千五百三十二。貢甘草。縣一：通遠。上。有烏侖、肅遠、洪德、永和、平遠、定邊、團堡、安塞八砦。



 興平城，地名灰家觜，元符元年築，賜名。東至賀子兒一十里，西至流井堡四十里，南至洪德砦二十里，北至清平關三十里。



 清平關，地名之字平，元符二年進築，賜名。東至鬼通砦二十五里，西至安邊城四十里，南至興平城三十里，北至陷道口餔二十七里。



 安邊城，地名徐丁臺，崇寧五年築，賜名。東至清平關四十里，西至折姜和市賊砦八十里，南至廢肅遠砦一百餘里，北至牛圈界堠二十里。



 羅溝堡，朱灰臺至綏遠砦中路，地名火羅溝及阿原烽，政和三年建築，賜名。東南至綏遠砦約二十里，西南至寧羌砦約六十里，南至阿原堡約四十里，西至朱臺堡約一十五里。



 阿原堡地名見「羅溝堡」，政和三年賜名。東至綏遠砦三十里，西至寧羌砦三十里，南至
 西谷砦四十里，北至羅溝堡約四十里。



 朱臺堡，本朱灰臺，政和三年建築，賜名。東至雞觜堡約一十八里，西至木瓜堡約五十里，南至阿原堡約四十里，北至蕤毛觜約二百步。



 安邊砦，大拔砦，元豐二年已廢，不知何年復修。



 方渠砦，流井堡，東至興平城四十里，西至安邊城三十里，南至黨羅原五里，北至蘭善約五十餘里。



 歸德堡，東至木瓜堡五十里，西至定戎堡約三十里，南至洪德砦四十里，北至蝦



 □麻和市賊砦約四十里。



 木瓜堡，東至寧羌砦二十五里，西至歸德堡五十里，南至惠丁堡四十里，北至界堠里羅節硯五里。



 麝香堡，東至龍札穀五里，西至打米穀八里，南至木瓜原一十五里，北至烏丁原二十里。



 通歸堡，東至歸德堡二十里，西至興平城約三十餘里，南至洪德砦二十里，北至堡子穀約一十里。



 惠丁堡。東至寧羌砦約四十里，西至麝香堡約三十里，南至
 安塞砦約三十五里，北至木瓜堡四十里。



 邠州，緊，新平郡，靜難軍節度。崇寧戶五萬八千二百五十五，口一十六萬二千一百六十一。貢火筋、蓽豆、剪刀。縣五：新平，望。



 宜祿，望



 三水，上。



 定平，緊。熙寧五年，隸寧州。政和七年，自寧州來隸。



 淳化。中。淳化四年，升耀州雲陽黎國鎮為縣。熙寧八年，置鑄錢監，元豐三年廢。宣和元年，自耀州來隸。



 寧州，望，彭原郡，興寧軍節度。本軍事州，宣和元年賜軍額。崇寧戶三萬七千五百五十八，口一十二萬二千四
 十一。貢庵閭、荊芥、硯、席。縣三：定安，緊。



 襄樂，上。



 真寧，下。



 醴州，本京兆府奉天縣。舊置乾州，熙寧五年廢，以奉天還隸府。政和七年，復以縣為州，更名醴。八年，割屬環慶路。縣五：奉天，次畿。



 永壽，下。乾德三年，自邠州來隸。熙寧五年，廢乾州，永壽及麻亭、常寧二砦，俱隸邠州。政和八年復來隸。



 武功，醴泉，二縣本屬京兆府，政和八年三月，割屬醴州。好畤。本屬鳳翔府，政和八年三月，割屬醴州。



 定邊軍。元符二年，環慶路建築定邊城，後改為軍。東至九陽堡三十五里，西至綏遠砦二十里，南至橫山砦三十里，北至通化堡二十里。



 縣一：定邊。政和六年，
 陜西、河東路宣撫使童貫奏：「環慶路已建築勒皈臺等處新城，正據控扼，包占邊面，乞依姚古所請，於定邊軍置倚郭一縣。」詔賜今名。



 白豹城，元符二年建築，賜舊名。已見「慶陽府」。



 東谷砦，舊砦，已見「慶陽府安化縣」。



 綏遠砦，地名駱駝巷，元符二年進築，賜名。東至定邊軍二十里，西至寧羌砦六十里，南至橫山砦五十里，北至神堂堡約五十里。



 神堂堡大觀二年進築，賜名。東至觀化堡三十里，西至綏遠砦多移嶺界堠十三里，南至綏遠砦三十里，北至勤崖原卓望處三里。



 觀化堡，東至逋祖嶺界堠約一十五里，西至雞觜堡約三十里，南至通化堡二十里，北至甜井觜約一十里。



 通化堡，東至逋祖嶺平界堠約三十里，西至綏遠砦二十餘里，南至定邊軍二十里，北至觀化堡二十里。



 九陽堡，東至鎮安城二十
 里，西至定邊軍三十五里，南至東谷砦九十里，北至界堠裏乾穀三里。



 雞觜堡。東至通化堡約二十里，西至多移嶺界堠約一十里，南至綏遠砦一十六里，北至神堂堡約一十四里。



 秦鳳路。府一：鳳翔。州十二：秦，涇，熙，隴，成，鳳，岷，渭，原，階，河，蘭。軍三：鎮戎，德順，通遠。縣三十八。其後增積石、震武、懷德三軍，西寧、樂、廓、西安、洮、會六州，又改通遠軍為鞏州。凡府一，州十九，軍五，縣四十八。



 秦州，下府，天水郡，雄武軍節度。舊置秦鳳路經略安撫使，統秦州、隴州、階州、成州、鳳州、通遠軍，凡五州一軍，其後割通遠軍屬熙河，凡統州五。崇寧戶四萬八千六百
 四十八，口一十二萬三千二十二。貢席、芎窮。縣四：成紀，上。有渭水、三陽、上蝸牛、下蝸牛、堡子、伏歸、小三陽、照川、土門、四顧、平戎、赤崖湫、西青、遠近湫、定西、小定西、下硤、注鹿原、上硤、圓川、伏羌、得勝、榆林、大像、菜園、探長、新水穀、舊水穀、檉林、丙龍、石人鋪、駝項、永寧、鹽泉、小永寧、冷水泉、雙泉、新土、舊土三十九堡。



 隴城，中。有靜戎、永固、定平、長山、白榆林、郭馬、安塞七堡。



 清水，中有弓門、鐵窟、斫鞍、堡子、小弓門、坐交、得鐵、冶坊、橋子、李子、古道、永安、四顧、威塞、床穰、鎮邊、和戎、安遠、挾河、定川、中城、東城、西城、靜邊、臨川、德威、廣武、寧遠、長樵二十九堡。



 天水。上。



 監一：太平。城二：伏羌，熙寧三年，廢丹山、納述、乾川三堡、增伏羌砦為城，有得勝、榆林、大像、菜園、探長、新水、檉林、丙龍、石人、駝項、舊水一十一堡。



 甘谷。熙寧元年置，有吹藏、大甘、隴諾三堡。四年，置尖竿、隴陽二堡。



 砦七：治平四年，
 置雞川。熙寧元年，改攃珠堡為通渭堡。五年，改古渭砦為通遠軍，廢者達、本當、七麻三堡，改通渭堡為砦，割永寧、寧遠、威遠、熟羊、來遠並隸軍。尋改綏遠、定邊二砦為鎮，隸隴州。



 定西，領寧西、牛鞍、上硤、下硤、注鹿原、圓川六堡。



 三陽，領渭濱、武安、上下蝸牛、聞喜、伏歸、硤口、照川、土門、四顧、平戎、赤崖湫、西青、遠近湫十四堡。



 弓門，領東鞍、安人、斫鞍、上下鐵窟、坐交、得鐵、治坊七堡。



 靜戎，領白榆林、長山、郭馬、靜塞、定平、永固、邦蹉、寧塞、長燋九堡。



 安遠，隴城，雞川。堡三：熙寧三年，改┐穰為鎮。五年，改冶坊砦為冶坊堡。八年，改┐穰鎮為堡。



 ┐穰，領白石、古道、中城、東城、西城、定戎、定安、雄邊、臨川、德威、廣武、定川、挾河、鎮邊一十四堡。



 冶坊，領橋子、古道、永安、博望、威塞、李子六堡。



 達隆。堡川城，政和六年，於秦鳳東西川口進築，賜名。東至甘泉堡一十八里，西至熙河路安西城管下龜兒鎮一十
 二里，南至甘谷城一百一十里，北至會川城一百二十里。



 甘泉堡，東至涇原路第十七堡五十里，西至堡川城一十八里，南至涇原路治平砦一百五十里，北至涇原路通安砦一百五十里。別見「渭州」。



 安遠砦。《吏部通用酬賞格》：秦州又有安遠等五砦，定邊、綏遠二砦。熙寧八年，廢為鎮，屬隴州，其後，復為砦。



 定邊砦，綏遠砦，小落門砦，保安砦，弓鐘砦，董哥平砦。



 鳳翔府，次府，扶風郡，鳳翔軍節度。乾德初，置崇信縣。淳化中，割崇信屬儀州。熙寧五年，廢乾州，以好畤縣來隸。政和八年，又以好畤隸醴州。崇寧戶一十四萬三
 千三百七十四，口三十二萬二千三百七十八。貢蠟燭、榛實、席。縣九：天興，次赤。



 岐山，次畿。



 扶風，次畿，盩厔次畿。大觀元年，以縣清平鎮置軍。



 郿，次畿。有鐵冶務。



 寶雞，次畿。



 虢次畿。



 麟游，次畿。



 普潤。次畿。



 監一：司竹。



 隴州，上，汧陽郡，防禦。崇寧戶二萬八千三百七十，口八萬九千七百五十。貢席。縣四：汧源，望。有古道銀場。熙寧八年，改秦州定邊砦為隴西鎮，隸縣。



 汧陽，緊



 吳山，中。



 隴安。中。開寶二年，析汧陽縣四鄉置縣。



 成州，中下，同谷郡。開寶六年，升為團練。崇寧戶一萬二千九百六十四，口三萬三千九百九十五。貢蠟燭、鹿茸。
 縣二：同谷，上。有骨鹿、馬邑、赤土、平原、滔山、胡桃六砦。



 慄亭。中。



 鳳州，下，河池郡，團練。本防禦，乾德元年，降為團練。崇寧戶三萬七千七百九十六，口六萬一千一百四十五。貢蜜、蠟燭。縣三：梁泉，上。



 河池，緊。開寶五年，移治固鎮。有水銀務。



 兩當。上。至道元年，移治廣鄉鎮。



 監一：開寶。建隆三年，於兩當縣置銀冶。開寶五年，升為監。治平元年罷置官，以監隸兩當縣，元豐六年廢。



 階州，中下，武都郡，軍事。本唐武州。陷西戎，後復其地改置焉。崇寧戶二萬六百七十四，口四萬九千五百二十。
 貢羚羊角、蠟燭。縣二：福津，中下。領峰貼硤武平沙灘三砦、團城堡、平定關。



 將利。中下



 砦一：故城。本故城鎮，不知何年建為砦。



 渭州，下，隴西郡，平涼軍節度。本軍事，政和七年，升為節度。舊置涇原路經略、安撫使，涇州、原州、渭州、儀州、德順軍、鎮戎軍皆屬。熙寧五年，廢儀州。元符二年，增置西安州。崇寧三年，又以熙河路會州來屬。大觀二年，又增置懷德軍。凡統五州三軍。崇寧戶二萬六千五百八十四，口六萬三千五百一十二。貢絹、蓯蓉。縣五：平涼，中。有瓦亭砦。



 潘原，中



 安化，中。熙寧七年，廢制勝關，移縣於關地，以舊地為鎮。



 崇信，中。



 華亭。中下。熙寧五年，廢儀州，與安化、崇信同來隸。



 靖夏城，政和六年，賜涇原路席葦平新城名曰靖夏。未詳屬何軍州，姑附此。



 甘泉堡。崇寧五年，涇原路經略司於甜井子修築守御，賜名。未詳屬何州軍，姑附此。別見「秦州」。



 涇州，上，安定郡。太平興國元年，改彰化軍節度。崇寧戶二萬八千四百一十一，口八萬八千六百九十九。貢紫茸、毛毼段。縣四：保定，望。有長武砦。



 靈臺，上。



 良原，上。



 長武。望。咸平四年，升長武鎮為縣。五年，省為砦，屬保定縣。大觀二年，復以砦為縣。



 原州，望，平涼郡，軍事。崇寧戶二萬三千三十六，口六萬三千四百九十九。貢甘草。縣二：臨涇，中。



 彭陽。中。唐豐義縣，太平興國初改。至道三年，自寧州來隸。



 鎮二：新城，熙寧三年，廢截原砦入焉。



 柳泉。領耳朵城一砦。



 砦五：開邊，熙寧三年，廢新門砦入焉。



 西壕，平安，綏寧，領羌城、南山、顛倒三堡。



 靖安。領中普、吃囉岔、中嶺、張巖、常理、新勒、雞川、立馬城、殺獐川九堡。



 安羌堡，新城堡。



 德順軍，同下州。慶歷三年，即渭州隴乾城建為軍。崇寧戶二萬九千二百六十九，口一十二萬六千二百四十一。貢甘草。縣一：隴乾。元祐八年，以外底堡置。



 城
 一：水洛。領王家城、石門堡。



 砦五：靜邊，別見「鎮戎軍」。



 得勝，領開邊堡。



 隆德，通邊，治平。治平四年置，領牧龍堡。



 懷遠砦，東至鎮戎砦六十里，西至得勝砦三十里，南至張義堡四十里，北至鎮羌砦二十七里。



 中安堡，威戎堡。東至章川堡三十里，西至同家堡二十五里，南至治平砦四十里，北至靜邊砦二十里。



 鎮戎軍，同下州。本原州平高縣之地。至道三年，建為軍。崇寧戶一千九百六十一，口八千五十七。貢白氈。城一：彭陽。砦七：治平四年，置信岔堡、涼棚堡。熙寧元年，置熙寧砦、硝坑堡、東西水口堡。元豐四年，廢東水口堡。六年，置故砦堡。



 東山，乾興，天聖，有信岔、涼棚二堡。



 三川，高平，
 有故砦堡。



 定川，熙寧。有硝坑堡。



 堡二：開遠，張義。熙寧四年，廢安邊堡入開遠。五年，置張義。



 平夏城，舊石門城，紹聖四年賜名。大觀二年，升為懷德軍。



 靈平砦，舊好水砦，紹聖四年賜名。大觀二年，割屬懷德軍。



 鎮羌砦，紹聖四年賜名。東至三川堡二十一里，西至寺子岔堡二十五里，南至懷遠砦二十七里，北至九羊砦二十五里。



 高平堡，元符元年修復，賜舊砦名。



 威川砦，政和七年賜名，本密多臺。



 飛泉砦，政和七年賜名。本飛井塢。



 飛井堡，乾興砦管下。



 狼井堡，熙寧砦管下狼井、安遠、竇信、梅谷、開疆，凡五堡。



 安遠堡，竇信岔堡，梅穀堡，開疆堡，李家堡，肅遠堡，堎地平堡，鎮西堡，水口堡，懷遠城，別見「德順軍」。



 德靖砦，保安軍舊有德靖砦，
 自屬鄜延路。



 靜邊砦。天禧舊砦，屬德順軍。東至德順軍。七十里，西至第十七堡三十五里，南至威戎堡三十里，北至隆德砦五十里。



 會州。元豐五年，熙河路加「蘭會」二字，時未得會州。元符二年，始建築，割安西城以北六砦隸州。崇寧三年，置倚郭縣曰敷文，又以會州隸涇原路。縣一：敷文。安西城，舊名汝遮，紹聖三年建築，賜名，屬熙河路。東至秦鳳路界六十二里，西至原川子一百里，南至定西砦二十七里，北至平西砦三十三里。



 平西砦，紹聖四年賜名，地本青石硤，屬熙河路。東至秦鳳路界三十餘里，西至勝如堡一百一十里，南至安西城三十三里，北至會寧關四十四里。



 會寧關，舊名顛耳關，元符元
 年建築，賜名通會，未幾改今名，屬秦鳳路。東至涇原路元和市七里，西至熙河路定遠城分界五十里，南至熙河路平西砦四十里，北至黃河南岸古烽臺一百餘里。



 會川城，舊名青南訥心，元符二年建築，賜名，屬秦鳳路。東至涇原路通安砦六十里，西至熙河定路遠城一百五十里，南至會寧關六十里，北至新泉砦四十里。



 新泉砦，舊名東北冷牟，元符元年賜名，屬秦鳳路。東至懷戎堡界白草原三十里，西至會川城界粗兒原三十五里，南至會川城三十里，北至會州四十里。



 懷戎堡，崇寧二年築，屬秦鳳路。東至涇原路分界定戎砦地分二十二里半，西至本堡管下水泉堡二十里，由香谷至會州共六十里，南至會川城分界三十五里，北至柔狼山界堠四十里，系與夏國西壽監軍地對境，經由枯柴穀至柔狼山，有險隘去處。



 德威城，政和六年，築清水河新城，賜名，屬秦鳳路。東至麻累山二十五里，西至黃河四里，河北倚卓囉監軍地分，
 水賊作過去處，南至囉迷穀口新移正川堡二十五里，北至北浪口至馬練賊城約二十餘里。



 靜勝堡，政和六年，賜清水河新城接應堡名靜勝，會川城管下。新修築靜勝堡，不系守禦處，在黃河南石觜上，至本城一百二十里，河北岸與夏國卓囉監軍地分相對。



 通泉堡，屬秦鳳路新泉砦管下，不系守禦處，在黃河南嶺上，至本砦四十里，與河北岸夏國卓囉監軍地分相對。



 水泉堡，系懷戎堡管下，距本堡二十里，不系守禦處。



 正川堡。系德威城管下，囉迷穀口新移正川堡距本處二十五里，不系守禦處。



 懷德軍。平夏城。紹聖四年建築。大觀二年，展城作軍，名曰懷德，以蕩羌、靈平、通峽、鎮羌、九羊、通遠、勝羌、蕭關隸之，增置將兵，與西安、鎮戎互為聲援應接。蕭關初名
 威德，又改今名。東至結溝堡一十五里，西至石門堡一十八里，南至靈平砦一十二里，北至通峽砦一十八里。蕩羌砦，故沒煙後峽，元符元年建築，賜名。東至通峽砦一十八里，西至正原堡四十里，南至石門堡三十里，北至蕭關一百三十五里。



 通峽砦，故沒煙前峽，元符元年建築，賜名。東至東彎堡七里，西至蕩羌砦一十八里，南至懷德軍一十八里，北至勝羌砦八十里。



 靈平砦，故好水砦，紹聖四年賜名。大觀二年，自鎮戎軍來屬。東至古高平堡一十五里，西至九羊砦三十二里，南至熙寧砦二十八里，北至懷德軍一十二里。



 硤口堡，東河灣堡，古高平堡，惠民堡，結溝堡，系通峽砦管下五堡。



 鎮羌堡，東至三川堡二十八里，西至寺子岔堡二十五里，南至懷遠砦二十
 七里，北至九羊砦二十五里。



 九羊砦，故九羊穀，元符元年建築，賜名。東至靈平砦三十里，西至寧安砦六十六里，南至三川砦五十里，北至Z臨羌砦八十里。



 石門堡，故石門峽東塔子觜，元符元年建築，賜名。



 通遠砦，東至龍泉穀三十五里，西至臨羌砦六十五里，南至通峽砦五十里，北至勝羌砦三十三里。



 龍泉堡，通遠砦管下。



 勝羌砦，東至漫□移口七里，西至寧韋堡四十里，南至通峽砦八十里，北至蕭關六十里。



 蕭關，崇寧四年建築。東至葫蘆河一十五里，西至綏寧堡三十里，南至勝羌砦六十里，北至臨川堡一十八里。



 臨川堡，通關堡，山西堡。系蕭關管下。



 西安州。元符二年，以南牟會新城建為西安州。東至天都砦二十六里，西至通會堡五十五里，南至寧安砦一
 百里，北至囉沒寧堡三十五里。蕩羌砦，地名沒煙峽，元符元年建築，賜名。後屬懷德軍。



 通會堡，元符元年賜名，系熙河蘭會路修築，地名祭廝堅穀口，不知何年撥屬涇原路西安州。



 天都砦，元符二年，灑水平新砦賜名天都。東至臨羌砦二十里，西至西安州二十六里，南至天都山一十里，北至綏戎堡六十五里。



 臨羌砦，元符二年，秋葦平新砦賜名臨羌。東至通遠砦六十五里，西至天都砦二十里，南至定戎砦八十里，北至綏戎砦七十里。



 橫嶺堡，系天都砦管下。



 寧韋堡，定戎堡，元符二年賜名，地本堿隈川。東至山前堡三十里，西至秦鳳路分界堠一十二里，南至通安砦一百里，北至劈通流界堠五十里。



 劈通川堡，囉沒寧堡，北嶺上堡，山前堡，高峰堡，寧安砦，崇寧五年，武延川峗朱龍山下新砦
 賜名寧安。東至九羊砦六十六里，西至通安砦六十一里，南至得勝砦九十里，北至西安州一百里。



 那羅牟堡，寺子岔堡，石棚泉堡，通安砦，崇寧五年，烏雞三岔新砦賜名通安。東至寧安砦六十一里，西至同安堡三十五里，南至甘泉堡一百五里北至定戎砦一百里。



 同安堡，系通安砦管下。



 綏戎堡，管下秋葦川口堡、鍬钁川中路堡、征通谷中路東水泉堡，皆不詳建置始末。東至蕭關三十里，西至山前堡三十五里，南至臨羌砦七十里，北至枅柂嶺界堠五十里。



 秋葦川堡，鍬钁川中路堡，徵通谷中路東水泉堡。



 熙州，上，臨洮郡，鎮洮軍節度。本武勝軍。熙寧五年收復，始改焉。尋為州。初置熙河路經略、安撫使，熙州、河州、洮
 州、岷州、通遠軍五州屬焉。後得蘭州，因加「蘭會」字。元祐改熙河蘭會路為熙河蘭岷路，元符復故。會州既割屬涇原，又改為熙河蘭廓路，宣和又改為熙河湟廓路，又改湟州為樂州，又改為熙河蘭樂路，尋復改為熙河蘭廓路。舊統五州軍，蘭、廓、西寧、震武、積石六州軍相繼來屬，又改通遠軍為鞏州，凡統九州、三軍。崇寧戶一千八百九十三，口五千二百五十四。貢毛毼段、麝香。縣一：狄道。中下。熙寧六年置，九年省。元豐二年復置。



 砦一：康樂。熙寧六年，置康樂城為砦，省馬鬃砦。馬鬃
 砦舊屬秦州長道縣。



 堡九：熙寧五年，置慶平、通谷、渭源、北關。六年，改劉家川為當川，置南關、南川。七年，置結河。元豐七年，置臨洮。



 通谷，慶平，渭源，結河，南川，當川，南關，北關，臨洮。東至定遠城四十里，西至定羌城界三十五里，南至熙州六十五里，北至阿千堡七十里。



 安羌城，宣和六年，賜熙河蘭廓路新建溢機堡名為安羌城，不知屬何州軍，姑附於此。



 廣平堡。



 河州，上，安鄉郡，軍事。熙寧六年收復。崇寧戶一千六十一，口三千八百九十五。貢麝香。縣一：寧河。熙寧六年，置枹罕縣，九年省。崇寧四年，升寧河砦為縣。舊香子城。



 城一：定羌。熙寧七年，改河諾城為定羌城。



 砦一：
 南川。熙寧七年，置南山堡，尋改為南川砦。



 堡四：熙寧七年，置東谷。八年，置閻精。元豐三年，置西原、北河二堡。



 東谷，閻精，西原，北河。關一：通會。熙寧七年置。



 循化城，舊一公城，崇寧二年收復，改今名。別見「樂州」。東至懷羌城四十五里，西至積石軍界一百餘里，南至下橋家族地分一百餘里，北至來同堡六十五里。



 大通城，舊達南城，崇寧二年收復，改今名。別見「樂州」。東至通津堡界十五里，西至菊花河六十里，南至撲水原二十一里，北至寧塞堡界十五里。



 安疆砦，舊名當標城，崇寧二年收復，改今名。別見「樂州」。東至來同堡三十三里，西至通津堡五十里，南至循化城一百一十里，北至黃河二十里。



 懷羌城，崇寧三年，王厚收復。東至南川砦六十里，西至循化城六十五里，南至洮州界一百七十餘里。北至安疆砦一百七十里。



 來羌城，崇寧三年，王厚收復。東至安鄉關七
 十里，西至大通城界三十八里，南至南川界四十八里，北至黃河二十里。



 講朱城，元符二年，洮西安撫司收復河南講朱、一公、錯鑿、當標、彤撒、東迎六城，尋棄之。崇寧二年，再收復。除一公改循化城，當標改安疆砦，餘四城皆未詳。按：講朱、錯鑿、一公、當標皆在河州之南，元符二年，邊廝波結先以此四城來降，未幾，王贍乃進據之。



 錯鑿城，彤撒城，東迎城，寧河砦，崇寧四年，已升寧河砦為縣，別有寧河砦。東至定羌城三十里，西至河州四十五里，南至通會關三十里，北至河州界二十里。



 來同堡，舊名甘撲堡，崇寧三年築，賜今名。東至南川砦九十里，西至安疆砦三十五里，南至懷羌城三十五里，北至來羌城三十里。



 通津堡，舊名南達堡，崇寧三年賜今名。東至安疆砦四十五里，西至大通城界二十五里，南至循化城一百三十里，北至大通城界二十里。



 南山堡，《元豐九域志》屬原州綏寧縣。



 安鄉
 關，舊城橋關，元符三年賜名。東至京玉關界四十里，西至臨灘堡四十里，南至河州界三十五里，北至安川堡界一十五里。



 臨灘堡。東至安鄉關四十里，西至古雞山二十里，南至南川砦界二十里，北至黃河四十里。



 鞏州，下。本通遠軍。熙寧五年，以秦州古渭砦為軍。崇寧三年，升為州。崇寧戶四千八百七十八，口一萬一千八百五十七。貢麝香。縣三：隴西，元祐五年增置。



 永寧，寧遠。崇寧三年，升永寧砦為縣，又升寧遠砦為縣。城一：定西。元豐四年，以蘭州西使城為定西城。五年，改定西城為通遠軍，以汝遮堡為定西城，屬通遠軍。崇寧二年，廢定西城管下熨斗平堡，通西砦管下榆木岔堡，並安西
 城。別見「蘭州」。東至龜兒觜鎮六十五里，西至龕穀堡一百一十五里，南至通西砦四十六里，北至安西城二十七里。砦六：熙寧五年，割秦州永寧、寧遠、威遠、通渭、熟羊、來遠六砦隸軍。六年，置鹽川砦。八年，廢威遠砦為鎮。元豐五年，收通西砦。七年，廢來遠砦為鎮，屬永寧。崇寧五年，通渭縣復為砦，未詳何年以砦為縣。



 永寧，寧遠，崇寧三年，與永寧同升為縣。



 通渭，東至甘泉城五十五里，西至鞏州六十四里，南至來遠鎮一百里，北至甘泉城界六十里。



 熟羊，鹽川，熙寧六年九月置砦，後改為鎮。



 通西。東至甘泉城一百二十里，西至熟羊砦七十里，南至三岔堡四十八里，北至定西砦四十八里。



 堡七：熙寧五年，割秦州三岔、乜羊、廣吳、渭川、啞兒五堡隸軍。七年，以岷州遮羊堡來隸。元豐元年，遮羊復隸岷州。五年，置榆木岔、熨斗平二砦堡。七年，廢乜羊、廣吳、渭川、啞兒四堡。



 三岔，舊堡，熙寧四年置。



 榆木岔，崇寧二年廢。



 熨
 斗平，崇寧二年廢。



 者達堡，秦州，熙寧五年改古渭砦為通遠軍，廢者達、本當、七麻堡。今通渭乃領七麻堡，不知何年復置者達、本當堡。



 七麻堡，本當堡，撲麻龍堡。



 岷州，下，和政郡，團練。熙寧六年收復。崇寧戶四萬五百七十，口六萬七千七百三十一。貢甘草。縣三：祐川，唐縣。崇寧三年復。



 大潭，中。建隆三年，合良恭、大潭兩鎮置縣，隸秦州。熙寧七年，自秦州來隸。長道。緊，熙寧七年，自秦州來隸。



 砦五：秦州臨江砦，熙寧六年，割隸州。七年，置荔川、┐川、閭川，又置宕昌。



 臨江，荔川，┐川，閭川，宕昌。堡三：熙寧六年，以秦州馬務堡隸州。七年，置遮羊堡，尋改為鎮。十年，置鐵城堡。元豐元年，遮羊堡復隸於州。



 遮羊，穀藏，並熙寧七年置。



 鐵城。熙寧十年置。



 監一：滔山。熙寧九年置，鑄鐵錢。



 蘭州，下，金城郡，軍事。元豐四年收復。崇寧戶三百九十五，口九百八十一。貢甘草。縣一：蘭泉。崇寧三年置，倚郭。



 砦一：元豐四年，置龕谷、吹龍二砦。七年，割吹龍屬阿千堡。



 龕穀。元祐七年廢。紹聖三年，復修為堡。東至定遠砦一百里，西至阿千堡七十里，南至通谷堡一百二十里，北至定遠城三十里。



 堡二：元豐四年，置皋蘭堡、鞏哥關。五年，置西關、勝如、質孤堡。六年，改鞏哥關作東關堡，廢西關、勝如、質孤堡，置阿千堡。七年，廢皋蘭堡。元祐五年，復修勝如、質孤二堡，尋廢。



 東關，東至質孤堡三十六里，西至蘭州一十八里，南至屈金支山三十里，北至黃河不及里。



 阿千。有阿千水。東至屈金支山二十五里，西至西關堡界二十里，南至臨洮堡七十
 里，北至蘭州界三十七里。



 定西城，元豐四年，以蘭州西使城為定西城。五年，改定西城為通遠軍，以汝遮堡為定西城，屬通遠軍。別見「鞏州」。



 定遠城，元祐七年築，舊名李諾平，本龕穀砦，因地窄及無水，故廢之，改築為定遠軍城。東至安西城八十里，西至東關堡五十里，南至龕穀堡三十里，北至黃河一百七里。



 金城關，紹聖四年建築，南距蘭州約二里。崇寧三年，王厚乞移置斫龍谷口，不行。



 京玉關，元符三年賜名，本號把拶橋。東至西關堡四十里，西至通川堡四十里，南至臨洮堡一百三十九里，北至□□六嶺分界三十里。



 通川堡。元符三年，自京玉關至囉□兀抹通城中路鏹廝狐川新築堡，賜名，尋棄之。崇寧二年，再收復。東至京玉關四十里，西至通湟砦四十里，南至圓子堡約九里，北至□□六嶺分界八十里。別見「樂州」。



 洮州。唐末陷於吐蕃，號臨洮城。熙寧五年，詔以熙、河、洮、
 岷、通遠軍為一路，時未得洮州。元符二年得之，尋棄不守。大觀二年收復，改臨洮城仍舊為洮州。三年，升團練。東至岷州界一百一十三里，西至喬家族生界二百里，南至魯黎族生界一百五里，北至河州界一百二十里。通岷砦。東至鐸龍橋六十七里，西至洮州四十里，南至洮河二十里，北至熙州界五十五里。



 廓州，元符二年，以廓州為寧塞城。崇寧三年棄之，是年收復，仍為廓州。城下置一縣，五年罷。大觀三年，為防禦。東至寧塞砦一十七里，西至同波北堡不及里，南至黃
 河不及里，北至膚公城界十五里。膚公城，舊名結囉城，崇寧三年收復，後改今名。王厚云：結囉城至廓州約三十餘里。東至來賓城界一百三里，西至懷和砦界五十七里，南至同波北堡界一十三里，北至綏平堡界二十五里。



 綏平堡，舊名保敦谷，崇寧三年興築，賜名。東至保塞砦界二十里，西至清平砦界二十里，南至膚公城界二十里，北至保塞砦界一十七里。



 米川城，舊米川縣，崇寧三年修築。王厚云：米川沿河西至廓州約六十里，過河取正路至結囉城約三程，本城至廓州約三十餘里。



 寧塞砦，東至河北堡界四十五里，西至廓州巡檢界一十三里，南至黃河一十五里，北至龍支城界五十里。



 同波堡。東至廓州巡檢界一十里，西至膚公城界一十五里，南至黃河不及里，北至膚公城一十五里。



 樂州。舊邈川城，元符二年收復，建為湟州，建中靖國元年棄之。崇寧二年又復。三年，置倚郭縣，五年罷。大觀三年，加向德軍節度。宣和元年，改為樂州。東至把拶宗六十里，西至龍支城界六十里，南至來羌城界一百四十里，北至界首賒□兀嶺一百一十里。通湟砦，故囉□兀抹通城，元符二年收復，三年賜名。東至通川堡四十里，西至湟州三十五里，南至安隴砦二十五里，北至臨宗砦界六十里。別見「蘭州」。



 寧洮砦，故瓦吹砦，元符二年收復，三年賜名。東至通湟砦四十五里，西至來賓城一十七里，南至來賓城界二十里，北至安隴砦界一十七里。



 安隴砦，故隴朱黑城，元符二年收復，三年賜名。東至赤
 沙嶺三十里，西至麻宗山腳二十五里，南至鞏藏嶺三十五里，北至湟州四十五里。



 安川堡，故□哥堡，在巴金嶺上，元符二年收復，三年賜名。東至湟州界七十里，西至來賓城界四十里，南至安鄉關三十里，北至寧川堡四十里。



 寧川堡，元符二年收復，三年賜名，尋棄之。崇寧二年，再收復。



 綏遠關，舊名灑金平，崇寧二年建築，賜今名。東至湟州二十里，西至勝宗谷口三十里，南至麻宗山腳五十五里，北至丁星原四十里。



 來賓城，舊名□□當川，崇寧三年賜名。東至安川堡分界七十里，西至青丹穀三十里，南至黃河一十里，北至安隴砦七十里。



 大通城，舊名達南城，東至通津堡界十五里，西至菊花河六十里，南至撲水原二十一里，北至寧川堡界一十五里。



 循化城，舊名一公城，別見「河州」。東至懷羌城四十五里，西至積石軍界一百餘里，南至下喬家族地分一百餘里，北至來同堡六十五里。



 安疆砦，舊名當標砦，與
 大通、循化皆崇寧二年改。別見「河州」。東至來同堡三十三里，西至通津堡五十里，南至循化城一百一十里，北至黃河二十里。



 德固砦，舊名勝鐸谷，崇寧三年築五百步城，後賜名德固砦。東至綏遠關界一十里，西至龍支城界二十里，南至渴驢嶺一十里，北至清江山腳二十里。



 臨宗砦，崇寧三年賜名。南宗堡稍南一十五里乳駱河之西。東至三諾鞏哥嶺五十餘里，西至丁星原約三十餘里，南至湟州分界二十一里，北至界首抹牟嶺七十里。



 通川堡，崇寧二年，王厚收復，系湟州管下。別見「蘭州」。東至京玉關四十里，西至通湟砦四十里，南至圓子堡約九里，北至□□六嶺分界八十里。



 南宗堡，元符二年，與囉□兀抹通城同收復，尋棄之。後再收復。



 峽口堡。與通川、南宗堡皆崇寧二年王厚收復。



 西寧州。舊青唐城。元符二年，隴拶降，建為鄯州，仍為隴
 右節度，三年棄之。崇寧三年收復，建隴右都護府，改鄯州為西寧州，又置倚郭縣。賜郡名曰西平，升中都督府。三年，加賓德軍節度。五年，罷倚郭縣。東至保塞砦五十七里，西至寧西城四十里，南至清平砦五十里，北至宣威城五十里。龍支城，舊宗哥城，元符二年改今名，尋棄之。崇寧三年收復。東至德固砦界一十八里，西至保塞砦藥邦硤二十二里，南至廓州界分水嶺四十里，北至習令波族分界八十五里。



 寧西城，舊名林金城，改今名。東至湯廝甘二十里，西至廝哥羅川一百里，南至京雕嶺二十里，北至金谷峗四十里。



 清平砦，舊名溪蘭宗堡，後改賜砦名。東至廓州綏平堡界三十五里，西至赤嶺鐵堠子一百
 二十里，南至懷和砦界二十五里，北至西寧州界二十五里。



 保塞砦，舊名安兒城。以上城砦皆崇寧三年收復，賜名。東至龍支城界二十二里，西至西寧州界三十里，南至廓州界二十里，北至青歸族一十五里。


宣威城，舊名
 \gezhu{
  牧瓦}
 牛城，崇寧三年，改今名。東至綏邊砦四十里，西至寧西城界三十五里，南至西寧州界二十五里，北至南宗嶺九十里。



 綏邊砦，舊名宗谷，崇寧三年建築，後改今名。東至龍支城界六十里，西至宣威城界三十里，南至西寧州界三十二里，北至乳駱河界南一里。



 懷和砦，舊名丁令谷，崇寧三年置砦，賜名，又隸積石軍。東至廓州界八十三里，西至青海一百三十餘里，南至順通堡界一十三里，北至清平砦界二十五里。



 制羌砦。政和八年賜名。地名□□氈嶺，屬西寧州。



 震武軍。政和六年，建築古骨龍城，賜名震武城。未幾，改
 為震武軍。不見四至，據童貫奏，古骨龍元屬湟州。通濟橋，震武城浮橋，政和六年賜名。善治堡，政和六年，震武城通濟橋堡賜名。



 大同堡，本名古骨龍城應接堡，政和六年賜名。



 德通城，本瞎令古城，政和七年，劉法既解震武軍圍，建築，賜名。



 石門堡。瞎令古城北，地名石門子，政和七年賜名。



 積石軍。本溪哥城。元符間，為吐蕃溪巴溫所據。大觀二年，臧征撲哥以城降，即其地建軍。東至廓州界八十里，西至青海一百餘里，南至蓋龍峗八十里，北至西寧州界八十里。懷和砦，已見「西寧州」。東至廓州界八十五里，西至青海一百三十餘里，南至順通
 堡界一十三里，北至清平砦界二十五里。



 順通堡，東至臨松堡一十二里，西至本軍一十八里，南至臨松堡二十五里，北至懷和砦界一十二里。



 臨松堡。東至廓州界五十里，西至順通堡界一十二里，南至把拶公原界約六十里，北至黃河一十五里。



 陜西路，蓋《禹貢》雍、梁、冀、豫四州之域，而雍州全得焉。當東井、輿鬼之分，西接羌戎，東界潼、陜，南抵蜀、漢，北際朔方。有銅、鹽、金、鐵之產，絲、枲、林、木之饒，其民慕農桑，好稼穡。鄮杜、南山，土地膏沃，二渠灌溉，兼有其利。大抵誇尚氣勢，多游俠輕薄之風，甚者好鬥輕死。蒲、解本隸河東，
 故其俗頗純厚。被邊之地，以鞍馬、射獵為事，其人勁悍而質木。梁泉少桑麻之利，布泉、鹽酪資於他郡。上洛多淫祀，申以科禁，故其俗稍變。秦、隴、儀、渭、涇、原、邠、寧、鄜、延、環、慶等皆分兵屯守，以備不虞云。



\end{pinyinscope}