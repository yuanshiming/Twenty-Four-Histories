\article{志第十二　天文十二}

\begin{pinyinscope}

 流隕三



 元豐元年正月丁卯，星出天紀，向南速行，至天社北沒，赤黃。庚午，星出天紀南，如太白，西南慢行，至天社沒，赤黃，有尾跡。閏正月壬寅，星出紫微垣內鉤陳北，如杯，北
 慢行，至濁沒，青白，有尾跡。甲辰，星出柳北，如杯，西急行，至天廩沒，赤黃，有尾跡，照地明。二月己酉，星出太微垣內，如杯，西南急行，至翼沒，有尾跡，照地明。癸亥，星出角南，如杯，西南急行，至土司空沒，青白。三月丁酉，星出箕東，如杯，西南急行，至濁沒，赤黃，有尾跡，照地明。四月丙寅，星出閣道東，如杯，北急行，入濁沒，赤黃，有尾跡，照地明。六月甲辰，東南方光燭地，有星如盂，出瓠瓜，至內階沒，分裂，有聲如雷。己巳，星出左攝提西，如太白，西南急
 行，至太微垣內五諸侯沒，赤黃，有尾跡，照地明。辛未，星出外屏北，如太白，東北慢行，至濁沒，青白，有尾跡。七月甲申夕，星出大角南，如太白，北慢行，至北斗沒，赤黃，有尾跡。庚子，星出天市垣內列肆東，如杯，西慢行，至亢沒，青白，有尾跡。八月己酉，星出紫微垣內陰德南，如杯，北急行，至濁沒，赤黃，有尾跡，照地明。乙卯，星出營室北，如盂，西北慢行，至濁沒，赤黃，有尾跡，照地明。丙辰，星出貫索西北，如太白，西慢行，至濁沒，青白，有尾跡。甲子，星隔
 雲照地明，東北急行，至濁沒。九月庚辰，星出鉤陳北，如杯，西北急行，至濁沒，赤黃，有尾跡。甲申，星出七公北，如太白，西北慢行，至濁沒，青白，有尾跡。己亥，星出天囷南，如杯，東南慢行，至濁沒，青白，有尾跡，照地明。又星出東井西，如杯，東北急行，至濁沒，赤黃，有尾跡，照地明。十月乙巳，星出天津北，如太白，西北急行，至天棓沒，赤黃，有尾跡，照地明。十二月丙子，星出北河北，如杯，東南急行，至弧矢沒，赤黃，有尾跡，照地明。



 二年三月戊子，星出氐
 內，如太白，東北緩行，至天市垣內候星沒，赤黃，有尾跡，照地明。五月戊辰，星出軫中，如太白，西速行，至濁沒，赤黃，有尾跡，照地明。庚午，星出天廚東，如太白，東北速行，至天津沒，赤黃，有尾跡，照地明。甲午，星出氐南，如太白，南速行，至濁沒，青白。丙申，星出織女北，如杯，北速行，至紫微垣內太子沒，赤黃，有尾跡，照地明。丁酉，星出紫微垣上宰北，如杯，北速行，至右樞沒，青白，照地明。六月戊戌，星出尾東，如杯，南速行，至濁沒，青白，照地明。庚子，星
 出危東，如杯，東緩行，至濁沒，青白，有尾跡，照地明。七月乙巳，星出雷電北，如太白，東速行，至霹靂，赤黃，有尾跡。庚子，星出氐北，如杯，西速行，至濁沒，青白，照地明。庚寅，星出天津西，如杯，南急行，至河鼓沒，赤黃，有尾跡，照地明。八月癸卯，星出天囷西，如太白，東南速行，至濁沒，赤黃，有尾跡。九月戊辰，星出天弁，如太白，西南速行，至天市垣沒，青白，有尾跡，照地明。十月丁未，星出天船北，如太白，西南速行，至營室沒，青白，有尾跡。乙卯，星出北斗
 西，如太白，東北速行，至濁沒，赤黃，有尾跡。十二月壬子，星出輿鬼東，如太白，東北速行，至軒轅沒，赤黃，有尾跡，照地明。



 三年正月癸未，星出右攝提西，如太白，青白色，東北速行，至濁沒，有尾跡。二月辛丑，星出弧矢南，如太白，東南速行，至濁沒，青白，有尾跡。五月庚午，星出尾南，如太白，南速行，至濁沒，青白，有尾跡。辛未，星出中臺北，如太白，東南緩行，至天江沒，赤黃。丁丑，星出織女西，如杯，東北速行，至濁沒，青白，有尾跡。六月己亥，星出南斗
 南，如杯，南速行，至鱉星沒，青白，有尾跡，照地明。壬子，星出天津東，如杯，東速行，至濁沒，青白，有尾跡，照地明。七月甲子，星出天棓如杯，北急行，至濁沒，赤黃，有尾跡。丙寅，星出天棓北，如杯，西南急流，至濁沒，赤黃，有尾跡，照地明。己丑，星出北斗西，如太白，東北急流，至濁沒，赤黃，有尾跡，照地明。



 八月乙卯，星出天囷北，如太白，東南慢流，至弧矢沒，赤黃，有尾跡，照地明。戊午，星出紫微垣內大理西，如太白，北慢流，至濁沒，青白，有尾跡。閏九月辛
 卯，星出輿鬼南，如杯，急流至軒轅沒，赤黃，有尾跡，照地明。庚戌，星出紫微垣內鉤陳北，如太白，北急流，至天棓沒，青白，照地明。十月庚申，星出狼東，如太白，東南急流，至濁沒，青白，有尾跡，照地明。十一月丙辰，星出廁星東，如太白，東南慢流，至濁沒，青白。



 四年正月戊戌，星出五車北，如杯，西南急流，至天囷沒，赤黃，有尾跡。分裂。六月戊寅，星出紫微垣內廚南，如太白，南慢流，至大角沒，赤黃，有尾跡。八月丁巳，星出壁壘陣南，如杯，西南慢流，至
 濁沒，青白，有尾跡，照地明。癸亥，星出文昌北，如太白，東北慢流，至濁沒，青白，有尾跡。癸酉，星出貫索南，如太白，東南至天市垣秦星沒，赤黃色，有尾跡，照地明。戊寅，星出婁，大如太白，東急流，至濁沒，青白。己卯，星出文昌西，如太白，北慢流，至紫微垣內鉤陳沒，赤黃，有尾跡。九月己酉，星出天街，如杯，北急行，穿五車北沒，赤黃，有尾跡，照地明。庚戌，星出天倉南，如太白，南急行，至濁沒，赤黃，有尾跡，照地明。十一月乙丑，星出紫微垣內六甲，如太
 白，東北慢行，入濁沒，赤黃，有尾跡，照地明。乙未，星出鉤陳北，如太白，東北慢行，至濁沒，赤黃，有尾跡，照地明。



 五年四月庚申，星出角東，如太白，東南急行，至濁沒，赤黃。辛未，星出紫微垣內鉤陳北，如太白，急行至濁沒，青白。五月己丑，星出天津西，如太白，西北急行，至紫微垣內鉤陳沒，赤黃，有尾跡。六月丁卯，星出天槍東，如太白，西急行，至天樽沒，赤黃，有尾跡，照地明。己卯，星出郎位，如太白，東南急行，至濁沒，赤黃，有尾跡，照地明。七月辛巳，
 星出天市垣內列肆西北，如杯，西急行，至濁沒，赤黃，有尾跡，照地明。十月庚戌，星出參南，如太白，東南急行，至濁沒，青白。辛亥，星出參旗南，如杯，東急行，至軍井沒，青白，有尾跡。甲寅，星出騰蛇西，如太白，南速行，入虛沒，赤黃，有尾跡，照地明。甲子，星出中臺南，如太白，東北速行，至濁沒，赤黃，有尾跡。十一月辛巳，星出五車西南，如太白，西北速行，入雲沒，赤黃，有尾跡，照地明。甲申，星出天津北，如太白，東北速行，至紫微垣內鉤陳沒，赤黃，有尾
 跡。十二月庚申，星出東壁西，如太白，西南速行，至濁沒，赤黃，有尾跡。戊辰，星出畢南，如太白，西南速行，至濁沒，赤黃。壬申，星出中臺北，如太白，東北速行，至濁沒，赤黃。



 六年四月辛酉，星出軒轅西南，如杯，西緩行，至天樽沒，青白，有尾跡，照地明。閏六月丙子，星出貫索東北，如杯，西南急行，至濁沒，青白，有尾跡，照地明。戊寅，星出貫索西，如盂，西緩行，至濁沒，赤黃，有尾跡，照地明。己卯，星出天槍東，如太白，西南急行，至濁沒，赤黃，有尾跡。癸卯，星
 出壁壘陣西南，如太白，西南慢行，至濁沒，青白，有尾跡，照地明。八月癸巳，星透雲出王良南，如太白，西南急行，至室沒，青白，有尾跡。甲午，星出騰蛇北，如太白，西北急行，至濁沒，青白，有尾跡。丙申，星出天船北，如太白，西北急流，至文昌沒，赤黃，有尾跡，照地明。九月癸卯，星出五車東，如杯，北急行，至濁沒，赤黃，照地明。己巳，星出輿鬼東北，如太白，西北速行，至紫微垣內文昌沒，赤黃，有尾跡，照地明。庚申，星出危北，如太白，西南急行，至牽牛沒，
 赤黃，有尾跡。乙丑，星出織女西南，如太白，西北急行，至濁沒，青白，有尾跡。



 十月辛丑，星出大角西，如太白，南慢行，至角距星沒，青白，有尾跡，照地明。



 七年四月辛未，星出牛星東，如杯，西南慢行，至濁沒，赤黃，有尾跡。丙子，星出亢，如太白，西南急行，至角沒，赤黃，有尾跡，照地明。六月庚辰，星出天棓南，如太白，西南急行，入天市垣內候星沒，青白，有尾跡。癸巳，星出紫微垣東，如杯，東北流行，至濁沒，赤黃，有尾跡。戊子，星出王良西，如杯，西北速行，
 至女床沒，赤黃，有尾跡，照地明。丁酉，星出鱉星南，如太白，東南急行，至濁沒，赤黃，有尾跡，照地明。七月丙午，星出閣道北，如杯，北慢行，至濁沒，青白。己未，星出胃東，如太白，東急行，至濁沒，青白，有尾跡。八月辛未，星出文昌東，如太白，西北速行，至濁沒，青白，有尾跡，照地明。癸巳，星出天津東，如太白，西南急流，至河鼓沒，青白，有尾跡。十一月乙卯，星出虛南，如杯，西南急行，至濁沒，赤黃，有尾跡，照地明。丁巳，星出七星東，如太白，東南急行，入濁
 沒，赤黃，有尾跡，照地明。



 八年正月丙午，星透雲出角南，如杯，東南速行，至濁沒，赤黃，有尾跡，照地明。二月丙寅，星出婁南，如太白，西速行，至濁沒，赤黃，有尾跡。庚辰，星出太微垣左執法北，如太白，東南速行，至濁沒，赤黃，有尾跡。癸巳，星出紫微垣內鉤陳東，如盂，西北速行，至濁沒，青白，有尾跡，照地明。六月己丑，星出右旗西，如杯，向南急流，至濁沒，青白，有尾跡，明燭地。七月庚申，星出胃宿，如杯，急流至天囷沒，青白，有尾跡，明燭地。



 十月壬申，
 透雲星出王良西，如太白，急流至織女北沒，赤黃，有尾跡，明燭地。丁丑，透雲星出天囷南，如太白，東南慢流，至濁沒，青白，有尾跡。戊子，透雲星出奎東，如太白，西北急流，至濁沒，赤黃，有尾跡，明燭地。庚寅，星出昴南，如太白，急流至濁沒，青白，有尾跡，明燭地。十二月乙巳，星出紫微垣鉤陳東，如太白，向北速行，至太子沒，赤黃，有尾跡，明燭地。



 元祐元年正月癸巳，星出狼星南，向東南急流，至濁沒，赤黃，有尾跡，明燭地。癸丑，透雲星出近軫南，如
 太白，東南急流，至濁沒，青白，有尾跡，明燭地。二月丙戌，透雲星出近紫微垣文昌西，向西北急流，至王良北沒，赤黃，有尾跡，明燭地。又星出上臺北，向西北急流，至王良南沒，赤黃，有尾跡，明燭地。閏二月庚戌，星出五車南，向西北慢流，至濁沒，青白。五月壬申，星出女北，向東急流，至虛東沒，青白，有尾跡，明燭地。六月甲辰，星出天津西，如太白，西南急流，至尾北沒，赤黃，有尾跡，明燭地。七月丁巳，星出墳墓東，如太白，慢流至壁南沒，青白，有尾
 跡，明燭地。九月庚申，星出天苑南，如太白，向南急流，入濁沒，赤黃，有尾跡，明燭地。壬戌，星出天津北，如太白，西北急流，至濁沒，赤黃，有尾跡。十月庚寅，星出羽林軍南，如太白，西南急流，至濁沒，赤黃，有尾跡。辛丑，透雲星出近五車西，如太白，西南急流，至天囷北沒，青白，有尾跡。丙午，星出室南，如太白，西南急流，至濁沒，赤黃，有尾跡，明燭地。戊申，星出紫微垣北，如太白，西北急流，至濁沒，青白，有尾跡。十二月庚寅，星出天苑南，如太白，東北急
 流，至濁沒，赤黃，有尾跡。



 二年正月癸酉，星出柳南，如杯，東南急流，至濁沒，赤黃，有尾跡，照地明。辛巳，星出軫南，如杯，向南急流，至濁沒，赤黃，有尾跡，照地明。壬子，星出柱史西，如盂，西北急流，至鉤陳東沒，赤黃，有尾跡。四月丙午，星出天棓南，如太白，東北急流，至天津沒，赤黃，有尾跡，照地明。六月壬寅，星出文昌東，如杯，向北急流，至濁沒，赤黃，有尾跡，照地明。九月甲寅，星出天市垣中山北，如太白，向西急流，至天紀西沒，赤黃，有尾跡，照地明。
 丁丑，星出雷電南，如太白，向西急流，入天市垣內至宗正東沒，赤黃，有尾跡，照地明。



 三年三月己酉，星出亢南，如杯，向南慢行，至濁沒，赤黃，有尾跡，照地明。六月壬午晝酉時八刻後，星出西南甲位，如盂，向東急流，至卯位沒，青白，有尾跡。庚子，星出壁南，如杯，東南急流，入羽林軍內沒，赤黃，有尾跡，照地明。甲辰，星出天市垣魏星西，如太白，西北急流，至梗河西沒，赤黃，有尾跡。又有星出霹靂南，如杯，東南急流，至羽林軍東沒，赤黃，有尾跡，照
 地明。八月癸巳夕，有星自中天向東急流，至濁沒，青白，有尾跡，照地明。十一月戊申，星出北斗天璇，如杯，流至南河沒，赤黃，有尾跡，照地明。閏十二月甲子，星出天廚北，如太白，向北急流，至濁沒，赤黃，有尾跡。



 四年二月己酉，星出五諸侯西，如太白，急流至五車北沒，赤黃，有尾跡，明燭地。三月戊戌，星透雲出織女東，如太白，速行至天津西沒，赤黃，明燭地。己亥，星透雲出氐西，如太白，速行至濁沒，赤黃，有尾跡，明燭地。四月壬寅，星出車肆南，
 如太白，速行至濁沒，青白，有尾跡，明燭地。五月癸巳，星出天弁南，如太白，速行至尾北沒，赤黃，有尾跡，明燭地。八月甲辰，星出天津東，如太白，慢流至霹靂東沒，青白，有尾跡。九月己巳，星出天津東南，如太白，速行至女床西北沒，赤黃，有尾跡，明燭地。壬午，星透雲出天棓北，如太白，速行至濁沒，赤黃，有尾跡。十月丁巳，星出天津東南，如太白，速行至濁沒，赤黃，有尾跡，明燭地。十一月乙酉，星出司怪西南，如杯，慢流至參旗沒，赤黃，有尾跡。



 五
 年正月己酉，星出右攝提，如杯，西北緩行，至濁沒，青白，有尾跡，明燭地。四月癸丑，星出天廚，如太白，急流北至濁沒，赤黃，有尾跡，明燭地。又星出天棓，如杯，急流北至濁沒，青白，有尾跡，明燭地。又星出天市垣斗星西北，如杯，急流至北斗西沒，青白，有尾跡，明燭地。五月癸酉，星出文昌，如太白，急流北至濁沒，赤黃，有尾跡，明燭地。六月庚申，星出室北，如太白，東北緩行，至濁沒，青白，有尾跡。辛酉，星出氐，如太白，西北急流，至濁沒，青白，有尾跡。
 又星出紫微垣少尉，如太白，西北急流，至濁沒，赤黃，有尾跡，明燭地。七月辛未，星出危，如太白，東南急流，至濁沒，青白，有尾跡，明燭地。癸未，星出天市垣屠肆西，如太白，急流西至貫索南沒，赤黃，有尾跡，明燭地。丁亥，星出自天市垣市西，如太白，西南急流，至心沒，赤黃，有尾跡，明燭地。八月甲午，星出房西，如太白，東南急流，至心沒，赤黃，有尾跡，明燭地。庚子，星出內廚，如太白，急流至文昌北沒，赤黃，有尾跡，明燭地。癸卯，星出八穀西，如太白，
 東北急流，至濁沒，青白，有尾跡。九月辛巳，星出軍市西，如太白，東南急流，至濁沒，赤黃，有尾跡。乙酉，星出漸臺西，如太白，急流至濁沒，青白，有尾跡。辛卯，星出羽林軍內，如太白，西南急流，至濁沒，赤黃，有尾跡，明燭地。十月甲午，星出柳，如杯，緩北行，至濁沒，有尾跡，明燭地。己未，星出車府西，如太白，急流北至天津西南沒，青白，有尾跡，明燭地。又星出紫微垣柱史南，如杯，西南緩行，至天津東沒，赤黃，有尾跡，明燭地。十一月壬戌，星出紫微垣
 內極星北，如太白，急流北，至濁沒，青白，有尾跡。十二月己亥，星出柳，如太白，西北流，至北河沒，赤黃，有尾跡，明燭地。丙辰，星出卷舌西，如太白，急流西，至濁沒，青白，有尾跡。



 六年二月辛丑，星出翼東，如杯，東南急流，至濁沒，赤黃，有尾跡，明燭地。丙辰，星透雲出郎將西，如太白，東北速行，至紫微垣內少尉沒，赤黃，有尾跡，明燭地。五月乙酉，星出天市垣內宗人南，如杯，西北急流，至宋星南沒，赤黃，有尾跡，明燭地。丁亥，星出貫索東，如太白，東南
 急流，至候東沒，赤黃，有尾跡。六月丙辰，星透雲出太微垣內郎位北，如太白，西南急流，至濁沒，赤黃，有尾跡。七月癸亥，透雲星二，皆如太白：一出天槍東，西南急流，至亢東沒；一出奎東，西南急流，至壁壘陣東沒：赤黃，有尾跡。九月甲寅，星出天津北，如太白，東北慢流，至內階沒，赤黃，有尾跡，明燭地。十月壬戌，星出婁南，如太白，東南慢流，至天苑沒，赤黃，有尾跡，明燭地。丁卯，星出東北方，如杯，急流至濁沒，赤黃，有尾跡。又星出王良南，如太白，
 東南急流，至濁沒，赤黃，有尾跡，明燭地。



 七年二月戊午，星出敗瓜東南，如太白，急流至虛東沒，赤黃，有尾跡，明燭地。甲戌，星出平星西，如太白，急流至濁沒，赤黃，有尾跡。己卯，星出紫微垣帝星西北，如杯，急流至濁沒，青白，有尾跡，明燭地。癸未，星出心東，如太白，急流至尾南沒，青白，有尾跡，明燭地。三月辛亥，星出北極天樞北，如太白，急流至濁沒，青白，有尾跡，明燭地。四月癸亥，星出輦道東，如太白，急流至濁沒，青白，有尾跡，明燭地。甲子，透
 雲星出天市垣燕星南，如太白，急流至濁沒，赤黃，有尾跡。辛巳，星出牛西北，如杯，急流至壁壘陣西沒，青白，有尾跡，明燭地。六月庚午，星出騰蛇南，如太白，急流至匏瓜東北沒，赤黃，有尾跡，明燭地。乙亥，星出閣道東，如太白，急流至天船北沒，赤黃，有尾跡，明燭地。



 八月辛未，星出奎距星西南，如太白，急流至濁沒，青白，有尾跡，明燭地。九月甲辰，星出參旗西，如太白，急流至參東南沒，青白，有尾跡，明燭地。



 八年正月甲申，星出天市垣內候南，
 如杯，東南急流，至箕南沒，赤黃，有尾跡，明燭地。



 三月庚寅，透雲星出左攝提東南，如太白，東北慢流，至濁沒，青白，有尾跡。又星出天市垣內，如太白，東北急流，至漸臺南沒，赤黃，有尾跡，明燭地。五月辛丑，透雲星出紫微垣天廚西，如太白，向北急流，至濁沒，青白，有尾跡，明燭地。六月庚申，星出氐北，如太白，慢流至角西沒，赤黃，有尾跡，明燭地。八月壬戌，星出中天，如太白，東南急流，至濁沒，青白，有尾跡。庚午，星出五車北，如太白，東北急流，至
 濁沒，赤黃，有尾跡，明燭地。九月辛卯，星出紫微垣，如杯，向南急流，青白，有尾跡，明燭地。至五車內沒。乙未，透雲星出羽林軍南，如太白，東南急流，至濁沒，赤黃，有尾跡，明燭地。丁酉，星出敗瓜西，如太白，西南急流，至天弁北沒，赤黃，有尾跡，明燭地。又星出王良北，如太白，向北急流，至上輔西北沒，青白，有尾跡。己亥，透雲星出天苑南，如太白，東南急流，至濁沒，赤黃，有尾跡，明燭地。癸卯，星出天苑西南，如太白，西南急流，至濁沒，赤黃，有尾跡，明
 燭地。十月乙巳，星出營室北，如太白，西南急流，至左旗北沒，赤黃，有尾跡，明燭地。戊申，星出天棓東南，如杯，北流，至濁沒，赤黃，有尾跡，明燭地。又星出壁西，如太白，向南慢流，至羽林軍沒，青白，有尾跡，明燭地。



 紹聖元年正月壬午晝，星出中天，如太白，西南急流，入濁沒，赤黃。丙戌，星出鉤陳北，如杯，東北急流，至北斗沒，赤黃，有尾跡，明燭地。丁酉，透雲星出北斗搖光西，如太白，西北速行，至鉤陳沒，赤黃，有尾跡，明燭地。二月丙午，透雲星出壁
 東，如杯，西南慢流，至濁沒，青白，有尾跡。庚午，星出紫微垣內天槍西南，如杯，急流入濁沒，赤黃，有尾跡，明燭地。四月辛酉，星出北斗搖光南，如太白，向南急流，至大角沒，赤黃，有尾跡，明燭地。六月癸酉，星出人星南，如太白，急流至牛沒，赤黃，有尾跡，明燭地。丁丑晝，有飛星出東南，如太白，西北急流，至中天沒，青白，有尾跡，明燭地。乙未，星出牛東南，如太白，西南速行，入濁沒，赤黃，有尾跡，明燭地。丙申，透雲星出室北，如太白，西南速行入天市
 垣，至宗正西沒，赤黃，有尾跡。八月戊戌，星出奎南，如太白，東南速行至天囷沒，赤黃，有尾跡，明燭地。九月庚子，星出天囷南，如太白，急流至九州殊口沒，赤黃，有尾跡，明燭地。丁巳，透雲星出羽林軍南，如太白，西南急流，入濁沒，赤黃，有尾跡，明燭地。辛酉，星出天弁西，如太白，慢行至濁沒，赤黃，有尾跡，明燭地。丙寅，星出室東，如太白，急流至濁沒，青白。戊辰，星出紫微垣內鉤陳南，如杯，急流至濁沒，赤黃，有尾跡，明燭地。十月己巳，星出紫微垣
 內，如太白，慢行至濁沒，青白，有尾跡。癸酉，星出軒轅，如太白，急流至濁沒，赤黃，有尾跡，明燭地。甲申，星出天倉南，如太白，慢行至上臺沒，赤黃，有尾跡，明燭地。辛卯，星出鬼東，如太白，急流至濁沒，赤黃，有尾跡，明燭地。十一月庚子，星出北斗天樞西北，如杯，急流至濁沒，赤黃，有尾跡，明燭地。壬戌，星出星宿，如太白，急流至天稷西沒，赤黃，有尾跡，明燭地。又星出天廟南，如杯，慢行至濁沒，青白，照地明。十二月辛未，透雲星出柳西，如太白，東南
 速行，至張沒，赤黃，有尾跡，明燭地。壬申，星出天廚，如太白，急流至濁沒，青白，有尾跡。



 二年三月丁未，星出危西，如杯，西急流，至敗瓜南沒，赤黃，有尾跡，明燭地。丙辰，星出天津東北，如杯，向東慢流，至室北沒，青白，有尾跡，明燭地。四月甲申，透雲星出上臺南，如太白，西北慢流，至濁沒，赤黃，有尾跡，明燭地。五月癸卯，星出漸臺東，如太白，東北急流，至人星南沒，赤黃，有尾跡，明燭地。甲寅，星出閣道東北，如太白，東北急流，至濁沒，青白，有尾跡，明
 燭地。辛酉，透雲星出建西北，如太白，西南急流，至箕宿南沒，赤黃，有尾跡，明燭地。六月壬午，透雲星出壁壘陣北，如太白，東南急流，至濁沒，青白，有尾跡，明燭地。七月辛丑，星出九州殊口東，如太白，東南慢流，至濁沒，赤黃，有尾跡，明燭地。乙巳，星出天棓北，如杯，東北急流，至內階東沒，赤黃，有尾跡，明燭地。庚申，星出天槍西南，如太白，西南急流，至濁沒，青白，有尾跡，明燭地。九月乙未，星出北斗天樞西南，如太白，東北急流，至濁沒，青白，有尾
 跡，明燭地。丁酉，星出左史東，如杯，東北急流，至上臺西沒，赤黃，有尾跡，明燭地。庚戌，星出外廚西南，如太白，西北急流，至濁沒，赤黃，有尾跡，明燭地。十月癸亥，星出廁星東，如太白，東南急流，至濁沒，青白，有尾跡，明燭地。甲子，星出輦道東，如太白，西南慢流，至漸臺南沒，赤黃，有尾跡。又星出騰蛇西北。如太白，西北急流，至濁沒，青白，有尾跡，明燭地。丙寅，星出天倉南，如太白，向南急流，至濁沒，赤黃，有尾跡，明燭地。戊辰，星出昴東南，如太白，向
 西急流，至天陰西沒，青白，有尾跡，明燭地。甲戌，星出壁南，如太白，向東南急流，至天倉南沒，赤黃，有尾跡，明燭地。丙戌，透雲星出參旗北，如太白，向東慢流，至觜北沒，赤黃，有尾跡。丁亥，透雲星出婁東，如杯，向東急流，至胃北沒，青白，有尾跡，明燭地。庚寅，透雲星出張南，如太白，東南急流，至濁沒，赤黃，有尾跡，明燭地。十一月癸巳，星出外屏西，如太白，西南急流，至羽林軍西沒，赤黃，有尾跡，明燭地。庚申，星出外屏西南，如太白，西北慢流，至濁
 沒，赤黃，有尾跡。十二月甲子，透雲星出中天，如杯，西南急流，至濁沒，赤黃，有尾跡，明燭地。戊辰，透雲星出五車北，如太白，西北急流，至濁沒，青白，有尾跡，明燭地。



 三年二月丙子，透雲星出太微垣，如太白，慢流至濁沒，赤黃，有尾跡。四月庚申，星出貫索西南，如太白，急流至女床東沒，赤黃，有尾跡，明燭地。五月乙未，星出平星西，如杯，急流至濁沒，青白，有尾跡，明燭地。辛丑，星出天棓南，如太白，急流至漸臺東南沒，赤黃，有尾跡。六月壬戌，星出
 女床南，如太白，急流至織女西沒，赤黃，有尾跡，明燭地。七月癸丑，星出室北，如太白，急流至天倉東北沒，赤黃，有尾跡，明燭地。乙卯，透雲星出危南，如太白，急流至濁沒，赤黃，有尾跡，明燭地。丁巳，星出左更東，如太白，慢流至觜北沒，青白，有尾跡，明燭地。八月癸亥，星出天津南，如太白，急流至天棓北沒，赤黃，有尾跡。乙酉，星出天倉南，如太白，慢流至濁沒，青白，有尾跡，明燭地。九月乙未，星出七公北，如太白，慢流至角北沒，青白，有尾跡，明燭
 地。丁未，星出五車西北，如太白，急流至文昌南沒，青白，有尾跡，明燭地。辛亥，星出右史西，如太白，急流至壁東沒，赤黃，有尾跡，明燭地。壬子，星出天倉南，如太白，急流至濁沒，赤黃，有尾跡，明燭地。又星出昴南，如杯，慢流至諸王沒，青白。癸丑，星出北斗天璇東，如太白，慢流至輦道西南沒，赤黃，有尾跡，明燭地。又星出閣道西北，如太白，急流至大將軍西沒，赤黃，有尾跡，明燭地。甲寅，星出柳西南，如太白，急流至屏星沒，赤黃，有尾跡，明燭地。又
 星出文昌西北，如杯，急流至鉤陳西沒，赤黃，有尾跡，明燭地。十月己未，星出天市垣吳越星西，如太白，急流至濁沒，赤黃，有尾跡，明燭地。丁丑，透雲星出織女西南，如太白，急流至濁沒，青白，有尾跡，明燭地。壬午，星出亢池東南，如太白，急流至濁沒，青白，有尾跡，明燭地。十一月癸巳，星出五車東南，如太白，東北慢流，至濁沒，青白，有尾跡，明燭地。甲午，星出太微垣郎位西北，如太白，急流至周鼎北沒，赤黃，有尾跡，明燭地。戊戌，星出柳北，如太
 白，急流至軒轅西沒，赤黃，有尾跡，明燭地。壬子，星出紫微垣太一西，如太白，慢流至鈇鍎南沒，赤黃，有尾跡，明燭地。十二月丁巳，星出南河北，如太白，，急流至濁沒，赤黃，有尾跡，明燭地。



 四年正月甲辰，星出北斗開陽南，如太白，東北急流，至鉤陳沒，青白，有尾跡，明燭地。



 二月戊午，星出井南，如太白，東南急流，至弧矢西北沒，赤黃，有尾跡，明燭地。丙子，星出星宿北，如太白，向北急流，至紫微垣右樞西沒，赤黃，有尾跡，明燭地。三月己未晝，星出
 東南丙位，如太白，西南急流，至西南未位沒，赤黃，有尾跡。四月壬辰，星出天淵東南，如太白，南慢流，至濁沒，青白，有尾跡，明燭地。五月甲戌，星出人星東，如太白，向東急流，至濁沒，青白，有尾跡，明燭地。庚辰，星出紫微垣鉤陳西南，如太白，向北慢流，至濁沒，赤黃，有尾跡，明燭地。六月甲申，星出亢西南，向西急流，至濁沒，色赤黃；又星出室西南，急流至女西沒，色青黃，皆如太白，有尾跡，明燭地。乙未，星出紫微垣少輔東，如太白，西北急流，至北
 斗天權西沒，赤黃，有尾跡，明燭地。丙午，透雲星出王良西北，如太白，東北急流，至濁沒，青白，有尾跡，明燭地。戊申，星透雲出室西北，如太白，西北急流，至紫微垣內鉤陳南沒，赤黃，有尾跡，明燭地。七月丙辰，星出天津北，如太白，東北急流，至天棓西沒，色赤黃。戊午，透雲星出匏瓜南，如太白，向東急流，至人星西南沒，赤黃，有尾跡，明燭地。丙子，星出匏瓜南，如太白，西南速行，至牛西沒，赤黃，有尾跡，明燭地。八月己酉，星出天市垣南海，向西南
 慢流，至濁沒，色青白；又星出天大將軍西，西北急流，至室東沒，色赤黃，皆如太白，有尾跡，明燭地。九月壬子，星出女床西北，如太白，西南急流，至天市垣內鬥星北沒，赤黃，有尾跡，明燭地。乙卯，星出河鼓西，西南急流，入天市垣東海西沒，色赤黃；又星出天園東，東南急流，入濁沒，色青白，皆如太白，有尾跡，明燭地。戊午，透雲星出牛西，大如杯，西南急流，至建北沒，赤黃，有尾跡，明燭地。丁卯，星出天棓西，如太白，西北急流，入濁沒，青白，有尾跡，
 明燭地。十月丁酉，星出天關東北，如太白，東南慢流，至濁沒，青白，有尾跡。辛丑，透雲星出文昌北，如太白，向北急流，入紫微垣內鉤陳北沒，赤黃，有尾跡，明燭地。十二月甲申，星出太微垣內五諸侯西，如太白，西南急流，至明堂南沒，赤黃，有尾跡，明燭地。癸巳，透雲星出天廟東，如太白，東南慢流，至濁沒，青白，有尾跡，明燭地。乙巳，星出中臺南，如太白，西南慢流，至八穀北沒，赤黃，有尾跡，明燭地。丁未，星出天倉北，西南急流，至壁壘陣北沒，赤
 黃；又星出天倉西北，西南急流，至濁沒，青白，皆如太白，有尾跡，明燭地。



 元符元年二月丁亥，星出井北，如太白，急流至參沒，赤黃，有尾跡，明燭地。戊申，星出宗正東，如太白，急流至天江南沒，赤黃，有尾跡，明燭地。三月甲戌，星出明堂南，急流至土司空西沒；又星出天乳北，急流至角沒：皆如太白，赤黃，有尾跡，明燭地。四月乙酉，透雲星出卷舌，如杯，慢流至濁沒，青白，有尾跡。戊子，星出氐西，如太白，慢流至濁沒，赤黃，有尾跡，明燭地。丙午，星出
 文昌南，慢行至濁沒；又星出平星東南，急流至濁沒，皆如杯，青白，有尾跡。五月庚戌，星出鬥宿南，如太白，急流至濁沒，赤黃，有尾跡，明燭地。戊辰，星出左旗東南，如太白，急流至下臺東沒，赤黃，有尾跡，明燭地。癸酉，星出文昌東，如太白，急流至濁沒，青白，有尾跡，明燭地。六月癸巳，星出天津東南，如杯，至室東沒，青白，有尾跡。又星出室，如杯，至壁東沒，青白，有尾跡。辛丑，星出箕，如太白，急流至尾沒，赤黃，有尾跡，明燭地。壬寅，星出文昌西，如太
 白，慢行至濁沒，赤黃，有尾跡，明燭地。七月丁未，星出天津西北，如太白，急流至建東沒，赤黃，有尾跡，明燭地。甲寅，星出騰蛇東北，如太白，急流至閣道東沒，赤黃，有尾跡，明燭地。乙卯，星出大角東北，如太白，急流至濁沒，青白，有尾跡。丁巳戌時初刻，星出東方，如杯，急流至濁沒，赤黃，有尾跡。癸亥，星出鉤陳南，如太白，慢行至文昌北沒，赤黃，有尾跡，明燭地。八月壬辰，西南方有星自濁出，如太白，慢行經天，至紫微垣北斗天樞西北沒，赤黃，有
 尾跡，明燭地。九月癸亥，星出天囷東南，如太白，急流至濁沒，青白，有尾跡。丙寅，星出井西，如太白，急流至室西北沒，赤黃，有尾跡，明燭地。十月丁酉，星出壁南，如太白，急流至女西沒，赤黃，有尾跡，明燭地。十一月辛未，星出胃南，如太白，慢行至婁西南沒，赤黃，有尾跡，明燭地。



 二年正月辛酉，星出太陽守東南，如太白，慢流至濁沒，青白，有尾跡，明燭地。二月丙申，星出鉤陳東，如太白，西北慢流，至濁沒，青白。壬寅，星出天市垣趙星西南，如太白，
 急流至吳越星沒，赤黃，有尾跡，明燭地。癸卯，星出靈臺北，如太白，向西慢行，至軒轅沒，赤黃，有尾跡，明燭地。五月戊辰，星出氐西南，如太白，西南速行，至濁沒，青白，有尾跡，明燭地。六月丁酉，星出亢池東，如太白，西北急流，至太微垣東扇上將沒，赤黃，有尾跡，明燭地。戊戌，透雲星出壁壘陣南，如太白，東南速行，至羽林軍沒，赤黃，有尾跡。八月乙未，透雲星出閣道東，如太白，東北急流，至濁沒，赤黃，有尾跡，明燭地。



 九月己巳，星出昴東南，如太
 白，向南慢流，至天苑沒，青白，有尾跡，明燭地。閏九月乙亥，星出河鼓西，如太白，西南急流，入天市垣內沒，青白，有尾跡，明燭地。又星出天苑東南，如太白，向南急流，至濁沒，青黃，有尾跡，明燭地。十月辛丑，星出女西北，如太白，西南急流，至牛西北沒，青白，有尾跡，明燭地。癸卯，星出上臺東，如太白，西北急流，至文昌沒，青白，有尾跡，明燭地。壬戌，星出壁南，如太白，向南急流，入羽林軍沒，赤黃，有尾跡，明燭地。十一月丙子，星出陰德東，如太白，東
 北慢行，至北斗魁內大理西沒，赤白，有尾跡。庚寅，星出中臺東，如太白，向北急流，至濁沒，赤黃，有尾跡，明燭地。



 三年五月癸巳，星出織女，如杯，西北慢流，至北斗搖光沒，青白，有尾跡，明燭地。



\end{pinyinscope}