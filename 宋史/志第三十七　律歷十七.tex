\article{志第三十七　律歷十七}

\begin{pinyinscope}

 紹熙統天　開禧　成天曆附



 演紀上元甲子歲，距紹熙五年甲寅，歲積三千八百三十，至慶元己未，歲積三千八百三十五。開禧上元甲子，至開禧三年丁卯，歲積七百八十四萬八千一百八十三。成天上元甲子，距咸淳七年辛未，歲積七千一百七十五萬八千一
 百四十七。



 步氣朔



 策法：萬二千。開禧日法一萬六千九百。成天七千四百二十。



 歲分：四百三十八萬二千九百一十，餘六萬二千九百一十。開禧歲率六百一十七萬二千六百八。成天二百七十一萬一百一。



 氣策：十五、餘二千六百二十一少，二十一分、秒八十四。開禧餘三千六百九十二。成天餘一千六百二十、秒七。



 朔實：三十五萬四千三百六十八。開禧朔率四十九萬九千六十七。成天二
 十一萬九千一百一十七。



 朔策：二十九、餘六千三百六十八，五十三分、秒六。開禧餘八千九百六十七。成天餘三千九百三十七。



 望策：一十四、餘九千一百八十四。開禧餘一萬二千九百三十三半。成天餘五千六百七十八、秒四。



 弦策：七、餘四千五百九十二。開禧餘六千四百六十六太。成天餘二千八百三十九、秒二。



 氣差：二十三萬七千八百一十一。



 閏差：二萬一千七百四。開禧歲閏一十八萬三千八百四，又月閏一萬五千三百一十七，閏限三十一萬五千二百六十三。成天歲閏八萬六百九十七，月閏六千七百二十四、秒六，閏限一十三萬八千四百二十。



 斗分差：百二十七。



 沒限：九千三百七十八太。開禧一萬三千二百八。成天五千七百九十九、秒一。



 滅限：五千六百三十二。



 紀實：七十二萬。開禧紀率一百一萬四千。成天四十四萬五千二百。



 紀策：六十。二曆同。



 開禧又有中盈分七千三百八十四，成天三千二百四十秒。開禧朔虛分三千四百八十三。



 求天正冬至：置上元距所求年積算，以歲分乘之，減去氣差，餘為氣汎積；以積算與距算相減，餘為距差；以斗分差乘之，萬約，為躔差；小分半已上從秒一。復以距差乘之，秒半已上從分一，後皆準此。以減氣汎積，餘為氣定積；如其年無躔差，及以距差乘躔差不滿秒半已上者，以汎為定。滿紀實去之，不滿，如策法而一為大餘，不盡為小餘。其大餘命甲子，算外，即得日辰。因求次氣，以氣策累加之，小餘滿策法從大餘，大餘滿紀策去之，命
 日辰如前。如求已，徑以躔差加減歲餘，距差乘之，紀實去之，餘以加減氣積差二十萬七千四百八十九，如策法而一，餘同上法。其加減躔差，乘積算，少如距算者加之，多如距算者減之；其加減氣積差，即反用之。



 求天正經朔：置天正冬至氣定積，以閏差減之，滿朔實去之，不滿，為天正閏汎餘；用減氣定積，餘為天正十一月朔汎積；以百五乘距差，退位減之，為朔定積；積算少如距算者加之，無距差可乘者，以汎為定。求轉交準此。滿紀實去之，不滿，如策法而一為大餘，不盡為小餘。其大餘命甲子，算外，即得日辰。因求弦望及次朔，以弦策累加之；求朔望，以望策累加之；
 去命如前。開禧若在閏限已上者，為其年有閏月，用減朔率，以月閏而一，所得，命天正十一月，算外，即得經閏月。因求次年，以閏歲加之，命如前，即得所求。朔積分若滿四十七萬三千二百去之，不滿，如日法而一，所得，命起箕宿，算外，即得天正十一月經朔直日之星。成天朔積若滿二十萬七千七百六十去之，不滿，如日法而一，所得，命箕宿，算外，即得天正十一月經朔直日之星。



 步發斂



 候策：五、餘八百七十三太。開禧餘一千二百三十、秒一十。成天餘五百四十、秒三十五。



 卦策：六、餘一千四十八半。開禧餘一千四百七十六、秒一十二。成天餘六百四十八、
 秒四十二。



 土王策：三、餘五百二十四少。開禧餘七百三十八、秒六。成天餘三百二十四、秒二十一。



 月閏：一萬八百七十四。



 辰法：一千。開禧四千二百二十五。成天一千八百五十五。



 半辰法：五百。開禧二千一百一十二半。成天九百二十七半。



 刻法：一百二十。開禧五百七。成天一千一百一十三。



 刻分法：二十。開禧八十四半。成天一百八十五半。



 求五行用事、二十四氣、七十二候、六十四卦、中氣去經朔、發斂加時。與前曆同，此不載。



 步日躔



 周天分：四百三十八萬三千九十。開禧周天率六百一十七萬二千八百五十九、秒一。成天二百七十一萬二百一十、秒六十一。



 周天差：三十三萬八千九百二十。



 周天度：三百六十五、餘一千九百一十、秒六十一，約分二十五、秒七十五。開禧餘四千三百五十九、秒一，約分二十五、秒七十九。成天餘一千九百
 一十、秒六十一，約分二十五、秒七十五。



 半周天度：百八十二、約分六十二、秒八十七。



 象限：九十一、約分三十一、秒六。開禧秒八。成天秒七。



 乘法：三百八十。開禧二百六。成天三百二十五。



 除法：五千七百八十三。開禧三千一百三十五。成天四千九百四十六。



 開禧又有歲差二百五十一、秒一，成天一百九、秒一。成天又有半象限四十五、約分三十一、秒七。



 表略



\end{pinyinscope}