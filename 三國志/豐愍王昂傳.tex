\article{豐愍王昂傳}
\begin{pinyinscope}
 
 
 豐愍王昂字子脩。弱冠舉孝廉。隨太祖南征，為張繡所害。無子。黃初二年追封，謚曰豐悼公。三年，以樊安公均子琬奉昂後，封中都公。其年徙封長子公。五年，追加昂號曰豐悼王。太和三年改昂謚曰愍王。嘉平六年，以琬襲昂爵為豐王。正元、景元中，累增邑，并前二千七百戶。琬薨，謚曰恭王。子廉嗣。
 
 
\end{pinyinscope}