\article{吳主權謝夫人傳}
\begin{pinyinscope}
 
 
 吳主權謝夫人，會稽山陰人也。父㷡，漢尚書郎、徐令。
 
 
\gezhu{㷡子承撰後漢書，稱㷡幼以仁孝為行，明達有令才。㷡弟貞，履蹈法度，篤學尚義，舉孝廉，建昌長，卒官。}
 權母吳，為權聘以為妃，愛幸有寵。後權納姑孫徐氏，欲令謝下之，謝不肯，由是失志，早卒。後十餘年，弟承拜五官郎中，稍遷長沙東部都尉、武陵太守，撰後漢書百餘卷。
 \gezhu{會稽典錄曰：承字偉平，博學洽聞，嘗所知見，終身不忘。子崇揚威將軍，崇弟勗吳郡太守，並知名。}
 
 
\end{pinyinscope}