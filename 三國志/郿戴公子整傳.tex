\article{郿戴公子整傳}
\begin{pinyinscope}
 
 
 郿戴公子整，奉從叔父郎中紹後。建安二十二年，封郿侯。二十三年薨。無子。黃初二年追進爵，謚曰戴公。以彭城王據子範奉整後。三年，封平氏侯。四年，徙封成武。太和三年，進爵為公。青龍三年薨。謚曰悼公。無後。四年，詔以範弟東安鄉公闡為郿公，奉整後。正元、景元中累增邑，并前千八百戶。
 
 
\end{pinyinscope}