\article{張皇后傳}
\begin{pinyinscope}
 
 
 後主張皇后，前后敬哀之妹也。建興十五年，入為貴人。延熈元年春正月，策曰：「朕統承大業，君臨天下，奉郊廟社稷。今以貴人為皇后，使行丞相事左將軍向朗持節授璽綬。勉脩中饋，恪肅禋祀，皇后其敬之哉！」咸熈元年，隨後主遷于洛陽。
 
 
\gezhu{漢晉春秋曰：魏以蜀宮人賜諸將之無妻者，李昭儀曰：「我不能二三屈辱。」乃自殺。}
 
 
\end{pinyinscope}