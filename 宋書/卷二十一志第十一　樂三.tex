\article{卷二十一志第十一　樂三}

\begin{pinyinscope}

 《但歌》四曲，出自漢世。無弦節，作伎，最先一人倡，三人和。魏武帝尤好之。時有宋容華者，清徹好聲，善唱此曲，當時特妙。自晉以來，不復傳，遂絕。



 《相和》，漢舊歌也。絲竹更相和，執節者歌。本
 一部，魏明帝分為二，更遞夜宿。



 本十七曲，硃生、宋識、列和等復合之為十三曲。



 《相和》《駕六龍》、《氣出倡》，武帝詞：駕六龍乘風而行，行四海外。路下之八邦，歷登高山，臨溪谷，乘雲而行，行四海外，東到泰山。仙人玉女，下來翱游，驂駕六龍，飲玉漿，河水盡，不東流。



 解愁腹，飲玉漿。奉持行，東到蓬萊山。上至天之門。玉闕下，引見得
 入，赤松相對，四面顧望，視正焜煌。開王心正興，其氣百道至，傳告無窮。閉其口，但當愛氣，壽萬年。東到海，與天連。神仙之道，出窈入冥。常當專之，心恬心詹無所愒欲，閉門坐自守，天與期
 氣。願得神之人，乘駕雲車，驂駕白鹿，上到天之門，來賜神之藥。跪受之，敬神齊。當
 如
 此，
 道自來。



 華陰山，自以為大，高百丈，浮雲為之蓋。仙人欲來，出隨風，列之雨。吹我洞簫鼓瑟琴，何誾誾，酒與歌戲。今日相樂誠為樂，玉女起，起儛移數時。鼓吹一何嘈嘈，從西北來時，
 仙道多駕煙，乘雲駕龍，鬱何蓩々。遨游八極，乃到昆侖之山，西王母側。神仙金止玉亭，來者為誰？赤松王喬，乃德旋之門。樂共飲食到黃昏，多駕合坐，萬歲長宜子孫。



 游君山，甚為真，磪磈砟硌，爾自為神。乃到王母臺，金階玉為堂，芝草生殿旁。東西廂，客滿堂。主人當行觴，坐者長壽遽何央。長樂甫始宜孫子，常願主人增年，與天相守。



 《厥初生》、《精列》，武帝詞：
 厥初生，造化之陶物，莫不有終期。莫不有終期，聖賢不能免，何為懷此憂。



 願螭龍之駕，思想昆侖居。思想昆侖居，見期於迂怪，志意在蓬萊。志意在蓬萊，周孔聖徂落，會稽以墳丘。會稽以墳丘，陶陶誰能度，君子以弗憂。年之暮，奈何，過時時來微。



 《江南可採蓮》、《江南》，古祠：江南可採蓮，蓮葉何田田。魚戲蓮葉間，魚戲蓮葉東，魚戲蓮葉西，魚戲蓮葉南，魚戲蓮葉北。



 《
 天地間》、《度關山》，武帝詞：天地間，人為貴。立君牧民，為之軌則。車轍馬迹，經緯四極。絀陟幽明，黎庶繁息。於鑠賢聖，總統邦域，封建五爵，井田刑獄。有燔丹書，無普赦贖。皋陶《甫刑》，何有失職。嗟哉後世，改制易律。勞民為君，役賦其力。舜漆食器，畔者十國；不及唐堯，採椽不斫。世歎伯夷，欲以厲俗。侈惡之大，儉為恭德。許由推讓，豈有訟曲。兼愛尚同，疏者為戚。



 《東光乎》、《東光乎》，古詞：
 東光乎！倉梧何不乎！倉梧多腐粟，無益諸軍糧。諸軍游蕩子，蚤行多悲傷。



 《登山有遠望》、《十五》，文帝詞：登山而遠望，谿谷多所有。楩柟千餘尺，眾草之盛茂。華葉耀人目。五色難可紀。雉雊山雞鳴，虎嘯谷風起。號羆當我道，狂顧動牙齒。



 《惟漢二十二世》、《薤露》，武帝詞：惟漢二十二世，所任誠不良。沐猴而冠帶，智小而謀強。
 猶豫不敢斷，因狩執君王。白虹為貫日，己亦先受殃。賊臣持國柄，殺主滅宇京。蕩覆帝基業，宗廟以燔喪。播越西遷移，號泣而且行。瞻彼洛城郭，微子為哀傷。



 《關東有義士》、《蒿里行》，武帝詞：關東有義士，興兵討群凶。初期會孟津，乃心在咸陽。軍合力不齊，躊躇而雁行。勢利使人爭，嗣還自相戕。淮南弟稱號，刻璽於北方。鎧甲生蟣虱，萬姓以死亡。白骨露於野，千里無雞鳴。生民百遺一，念之絕人腸。



 《
 對酒歌太平時》、《對酒》，武帝詞：對酒歌，太平時，吏不呼門。王者賢且明，宰相股肱皆忠良，咸禮讓，民無所爭訟。三年耕有九年儲，倉穀滿盈，斑白不負戴。雨澤如此，五穀用成。卻走馬以糞其土田。爵公侯伯子男，咸愛其民，以黜陟幽明，子養有若父與兄。犯禮法，輕重隨其刑。路無拾遺之私，囹圄空虛，冬節不斷人。耄耋皆得以壽終，恩德廣及草木昆蟲。



 《雞鳴高樹顛》、《雞鳴》，古詞：
 雞鳴高樹顛，狗吠深宮中。蕩子何所之，天下方太平。刑法非有貸，柔協正亂名。黃金為君門，璧玉為軒闌堂。上有雙尊酒，作使邯鄲倡。劉玉碧青甓，後出郭門王。舍後有方池，池中雙鴛鴦。鴛鴦七十二，羅列自成行。鳴聲何啾啾，聞我殿東廂。兄弟四五人，皆為侍中郎。五日一時來，觀者滿道傍。黃金絡馬頭，何煌煌。桃生露井上，李樹生桃傍，蟲來齧桃根，李樹代桃僵。樹木身相代，兄弟還相忘！



 《
 烏生八九子》、《烏生》，古詞：烏生八九子，端坐秦氏桂樹間。唶我秦氏，家有游遨蕩子，工用睢陽強蘇合彈。



 左手持強彈，兩丸出入烏東西。唶我一丸即發中烏身，烏死魂魄飛揚上天。阿母生烏子時，乃在南山巖石間。唶我人民安知烏子處，蹊徑窈窕安從通。白鹿乃在上林西苑中，射工尚復得白鹿脯哺。唶我黃鵠摩天極高飛，後宮尚復得烹煮之。鯉魚乃在洛水深淵中，釣鉤尚得鯉魚口。唶我人民生各各有
 壽命，死生何須復道前後。



 《平陵東》、《平陵》，古詞：平陵東，松柏桐，不知何人劫義公。劫義公在高堂下，交錢百萬兩走馬。兩走馬，亦誠難，顧見追吏心中惻。心中惻，血出漉，歸告我家賣黃犢。


《棄故鄉》
 \gezhu{
  亦在瑟調《東西門行》}
 《陌上桑》，文帝詞：棄故鄉，離室宅，遠從軍旅萬里客。披荊棘，求阡陌，側足獨窘步，路局笮。



 虎豹嗥動，雞驚，禽失群，鳴相索。登南山，
 奈何蹈槃石，樹木叢生鬱差錯。寢蒿草，蔭松柏，涕泣雨面霑枕席。伴旅單，稍稍日零落，惆悵竊自憐，相痛惜。



 《今有人》、《陌上桑》，《楚詞》鈔：今有人，山之阿，被服薜荔帶女蘿。既含睇，又宜笑，子戀慕予善窈窕。乘赤豹，從文貍，辛夷車駕結桂旗。被石蘭，帶杜衡，折芳拔荃遺所思。處幽室，終不見，天路險艱獨後來。表獨立，山之上，雲何容容而在下。杳冥冥，羌晝晦，東風飄濆神靈雨。風瑟瑟，木搜搜，思念公子徒以憂。



 《
 駕虹霓》、《陌上桑》，武帝詞：駕虹霓，乘赤雲，登彼九疑歷玉門。濟天漢，至昆侖，見西王母，謁東君。交赤松，及羨門，受要祕道愛精神。食芝英，飲醴泉，柱杖桂枝佩秋蘭。絕人事，游渾元，若疾風游歘飄飄。景未移，行數千，壽如南山不忘愆。



 清商三調歌詩，荀勖撰，舊詞施用者，平調。


《周西》、《短歌行》，武帝詞
 \gezhu{
  六
  解}
 ：周西伯昌，懷此聖德，參分天下，而有其二。脩奉貢獻，臣節不墜。崇侯讒之，是以拘繫。
 \gezhu{
  一解}
 後見赦原，賜之斧鉞，得使征伐。為仲尼所稱，達及德行，猶奉事殷，論敘其美。
 \gezhu{
  二解}
 齊桓之功，為霸之首，九合諸侯，一匡天下。一匡天下，不以兵車。正而不譎，其德傳稱。
 \gezhu{
  三解}
 孔子所歎，并稱夷吾，民受其恩。


賜與廟胙，命無下拜。小白不敢爾，天威在顏咫尺。
 \gezhu{
  四解}
 晉文亦霸，躬奉天王。


受賜珪瓚、秬鬯雕弓、盧弓、矢千，虎賁三百人。
 \gezhu{
  五解}
 威服諸侯，師之者尊，八方聞之，名亞
 齊桓。河陽之會，詐稱周王，是以其名紛葩。
 \gezhu{
  六解}


《秋風》、《燕歌行》，文帝詞
 \gezhu{
  七解}
 ：秋風蕭瑟天氣涼，草木搖落露為霜。
 \gezhu{
  一解}
 群燕辭歸鵠南翔，念君客遊多思腸。
 \gezhu{
  二解}
 慊慊思歸戀故鄉，君何淹留寄它方。
 \gezhu{
  三解}
 賤妾煢煢守空房，憂來思君不敢忘。
 \gezhu{
  四解}
 不覺淚下霑衣裳，援瑟鳴弦發清商。
 \gezhu{
  五解}
 短歌微吟不能長，明月皎皎照我床。
 \gezhu{
  六解}
 星漢西流夜未央，牽年織女遙相望，爾獨何辜限河梁。
 \gezhu{
  七
  解}


《仰瞻》、《短歌行》，文帝詞
 \gezhu{
  六解}
 ：仰瞻帷幕，俯察幾筵。其物如故，其人不存。
 \gezhu{
  一解}
 神靈倏忽，棄我遐遷。


靡瞻靡恃，泣涕連連。
 \gezhu{
  二解}
 呦呦游鹿，銜草鳴麑。翩翩飛鳥，挾子巢棲。
 \gezhu{
  三解}
 我獨孤煢，懷此百離。憂心孔疚，莫我能知。
 \gezhu{
  四解}
 人亦有言，憂令人老。


嗟我白髮，生一何早。
 \gezhu{
  五解}
 長吟永歎，懷我聖考。曰仁者壽，胡不是保。
 \gezhu{
  六解}


《別日》、《燕歌行》，文帝詞
 \gezhu{
  六解}
 ：別日何易會日難，山川悠遠路漫漫。
 \gezhu{
  一解}
 鬱陶思君未敢
 言，寄書浮雲往不還。
 \gezhu{
  二解}
 涕零雨面毀形顏，誰能懷憂獨不歎。
 \gezhu{
  三解}
 耿耿伏枕不能眠，披衣出戶步東西。
 \gezhu{
  四解}
 展詩清歌聊自寬，樂往哀來摧心肝。悲風清厲秋氣寒，羅帷徐動經秦軒。
 \gezhu{
  五解}
 仰戴星月觀雲間，飛鳥晨鳴，聲氣可憐，留連顧懷不自存。


\gezhu{
  六解}


《對酒》、《短歌行》，武帝詞
 \gezhu{
  六解}
 ：對酒當歌，人生幾何！譬如朝露，去日苦多。
 \gezhu{
  一解}
 慨當以慷，憂思難忘。


以何解愁，唯有「杜康」。
 \gezhu{
  二解}
 青青子衿，悠悠我心。
 但為君故，沈吟至今。


\gezhu{
  三解}
 明明如月，何時可掇。憂從中來，不可斷絕。
 \gezhu{
  四解}
 呦呦鹿鳴，食野之蘋。我有嘉賓，鼓瑟吹笙。
 \gezhu{
  五解}
 山不厭高，水不厭深。周公吐哺，天下歸心。


\gezhu{
  六解}



 清調《晨上》、《秋胡行》，武帝詞：晨上散關山，此道當何難！晨上散關山，此道當何難！牛頓不起，車墮谷間。


坐盤石之上，彈五弦之琴，作為清角韻，意中述煩。歌以言志，晨上散關山。
 \gezhu{
  一解}
 有何三老公，卒
 來在我傍。有何三老公，卒來在我傍。員掩被裘，似非恒人。


謂卿云何，困苦以自怨，徨徨所欲，來到此間。歌以言志，有何三老公。
 \gezhu{
  二解}


我居昆侖山，所謂者真人。我居昆侖山，所謂者真人。道深有可得。名山歷觀，遨游八極。枕石漱流飲泉。沈吟不決，遂上升天。歌以言志，我居昆侖山。
 \gezhu{
  三解}



 去去不可追，長恨相牽攀。去去不可追，長恨相牽攀。夜夜安得寐，惆悵以自憐。


正而不譎，辭賦依因。經傳所過，西來所傳。歌以言志，去去不可追。
 \gezhu{
  四解。又本：晨‖上‖散‖關‖山‖，
  此‖道‖當‖何‖難。有‖何‖三‖老‖公，卒‖來‖在‖我‖傍‖。我‖居‖我‖昆‖侖‖山‖，所‖謂‖真‖人‖，去‖不‖可‖追‖，長‖相‖牽‖攀‖。}


《北上》、《苦寒行》，武帝詞
 \gezhu{
  六解}
 ：北上太‖行‖山‖，艱‖哉‖何‖巍‖巍‖。羊腸阪詰屈，車輪為之摧。
 \gezhu{
  一解}
 樹木何蕭‖瑟‖，北‖風‖聲‖正‖悲‖。熊羆對我蹲，虎豹夾道啼。
 \gezhu{
  二解}


谿谷少‖人‖民‖，雪‖落‖何‖霏‖霏‖。延頸長歎息，遠行多所懷。
 \gezhu{
  三解}


我心何‖佛‖鬱‖，思‖欲‖一‖東‖歸‖。水深橋
 梁絕，中道正裴回。
 \gezhu{
  四解}


迷惑失‖徑‖路‖，暝‖無‖所‖宿‖棲‖。行行日以遠，人馬同時飢。
 \gezhu{
  五解}


擔‖囊‖行‖取‖薪‖，斧‖冰‖持‖作‖糜‖。悲彼東山詩，悠悠使我哀。
 \gezhu{
  六解}


《願登》、《秋胡行》，武帝詞
 \gezhu{
  五解}
 ：願‖登‖泰‖華‖山‖，神‖人‖共‖遠‖游‖。經歷昆侖山，到蓬萊。飄濆八極，與神人俱。思得神藥，萬歲為期。歌以言志，願登泰華山。
 \gezhu{
  一解}
 天‖地‖何‖長‖久
 ‖，人‖道‖居‖之‖短‖。世言伯陽，殊不知老，赤松王喬，亦云得道。得之未聞，庶以壽考。歌以言志，天地何長久！
 \gezhu{
  二解}
 明‖明‖日‖月‖光‖，何‖所‖不‖光‖昭‖。二儀合聖化，貴者獨人不。萬國率土，莫非王臣。


仁義為名，禮樂為榮。歌以言志，明明日月光。
 \gezhu{
  三解}
 四‖時‖更‖逝‖去‖，晝‖夜‖以‖成‖歲‖。大人先天，而天弗違。不戚年往，世憂不治。存亡有命，慮之為蚩。歌以言志，四時更逝去。
 \gezhu{
  四解}
 戚‖戚‖欲‖何‖念‖，歡‖笑
 ‖意‖所‖之‖。盛壯智惠，殊不再來。愛時進趣，將以惠誰。泛泛放逸，亦同何為。


歌以言志，戚戚欲何念？
 \gezhu{
  五解}


《上謁》、《董桃行》，古詞
 \gezhu{
  五解}
 ：吾欲上謁從高山，山頭危嶮大難。遙望五嶽端，黃金為闕，班璘。但見芝草，葉落紛紛。
 \gezhu{
  一解}
 百鳥集，來如煙。山獸紛綸，麟辟邪其端。鵾雞聲鳴，但見山獸援戲相拘攀。
 \gezhu{
  二解}
 小復前行玉堂，未心懷流還。傳教出門來，門外人何求？


所言欲從聖道，求一得命延。
 \gezhu{
  三解}
 教敕凡吏受言，采取神藥
 若木端。白兔長跪搗藥蝦蟆丸，奉上陛下一玉柈，服此藥可得即仙。
 \gezhu{
  四解}
 服爾神藥，無不歡喜。


陛下長生老壽，四面肅肅稽首，天神擁護左右，陛下長與天相保守。
 \gezhu{
  五解}


《蒲生》、《塘上行》，武帝詞
 \gezhu{
  五解}
 ：蒲‖生‖我‖池‖中‖，其葉何離離。傍能行儀儀，莫能縷自知。眾口鑠黃金，使君生別離。
 \gezhu{
  一解}
 念‖君‖去‖我‖時‖，獨愁常苦悲。想見君顏色，感結傷心脾。今悉夜夜愁不寐。
 \gezhu{
  二解}
 莫‖用‖豪‖賢‖故‖，棄捐素所愛；
 莫用魚肉貴，棄捐蔥與薤；莫用麻枲賤，棄捐菅與蒯。
 \gezhu{
  三解}
 倍‖恩‖者‖苦‖栝‖，蹶船常苦沒。教君安息定，慎莫致倉卒。念與君一共離別，亦當何時共坐復相對。


\gezhu{
  四解}
 出‖亦‖復‖苦‖愁‖，入亦復苦愁。邊地多悲風，樹木何蕭蕭。今日樂相樂，延年壽千秋。
 \gezhu{
  五解}


《悠悠》、《苦寒行》，明帝詞
 \gezhu{
  五解}
 ：悠‖悠‖發‖洛‖都‖，茾‖我‖征‖東‖行‖。征行彌二旬，屯吹龍陂城。
 \gezhu{
  一解}
 顧觀故‖壘‖處‖，皇‖祖
 ‖之‖所‖營‖。屋室若平昔，棟宇無邪傾。
 \gezhu{
  二解}
 奈何‖我‖皇‖祖‖，潛‖德‖隱‖聖‖形‖。雖沒而不朽，書貴垂休名。
 \gezhu{
  三解}
 光光我‖皇‖祖‖，軒‖耀‖同‖其‖榮‖。遺化布四海，八表以肅清。
 \gezhu{
  四解}
 雖有吳‖蜀‖寇‖，春‖秋‖足‖耀‖兵。徒悲我皇祖，不永享百齡。賦詩以寫懷，伏軾淚霑纓。
 \gezhu{
  五解}


瑟調《朝日》、《善哉行》，文帝詞。
 \gezhu{
  五解}
 ：朝日樂相樂，酣飲不知醉。悲弦激新聲，長笛吐清氣。
 \gezhu{
  一解}
 弦歌感人腸，四坐皆歡說。寥寥高堂上，涼風入我室。
 \gezhu{
  二解}
 持滿如不盈，有得者能卒。君子多苦心，所愁不但一。
 \gezhu{
  三解}
 慊慊下白屋，吐握不可失。眾賓飽滿歸，主人苦不悉。
 \gezhu{
  四解}
 比翼翔雲漢，羅者安所羈。沖靜得自然，榮華何足為。
 \gezhu{
  五解}


《上山》、《善哉行》，文帝詞
 \gezhu{
  六解}
 ：上山采薇，薄莫苦饑。溪谷多風，霜露沾衣。
 \gezhu{
  一解}
 野雉群雊，猿猴相追。


還望故鄉，鬱何壘壘，
 \gezhu{
  二解}
 高山有崖，林木有支。
 憂來無方，人莫之知。
 \gezhu{
  三解}
 人生若寄，多憂何為。今我不樂，歲月其馳。
 \gezhu{
  四解}
 湯湯川流，中有行舟。


隨波轉薄，有似客游。
 \gezhu{
  五解}
 策我良馬，被我輕裘。載馳載驅，聊以忘憂。
 \gezhu{
  六解}


《朝游》、《善哉行》，文帝詞
 \gezhu{
  五解}
 ：朝游高臺觀，夕宴華池陰。大酋奉甘醪，狩人獻嘉禽。
 \gezhu{
  一解}
 齊倡發東舞，秦箏奏西音。有客從南來，為我彈清琴。
 \gezhu{
  二解}
 五音紛繁會，拊者激微吟。淫魚乘波聽，踴躍自浮沉。
 \gezhu{
  三解}
 飛鳥翻翔舞，悲鳴集北林。樂極哀情來，憀亮摧肝心。
 \gezhu{
  四解} 清角豈不妙，德薄所不任。大哉子野言，弭弦且自禁。
 \gezhu{
  五解}


《古公》、《善哉行》，武帝詞
 \gezhu{
  七解}
 ：古公亶甫，積德垂仁。思弘一道，哲王於幽。
 \gezhu{
  一解}
 太伯仲雍，王德之仁。


行施百世，斷髮文身。
 \gezhu{
  二解}
 伯夷叔齊，古之遺賢。讓國不用，餓殂首山。
 \gezhu{
  三解}
 智哉山甫，相彼宣王。何用杜伯，累我聖賢。
 \gezhu{
  四解}
 齊桓之霸，賴得仲父。


後任豎刁，蟲流出戶。
 \gezhu{
  五解}
 晏子平仲，積德兼仁。與世沈德，未必思命。
 \gezhu{
  六解}
 仲尼之世，王國為君。隨制飲酒，揚波使官。
 \gezhu{
  七解}


《
 自惜》、《善哉行》，武帝詞
 \gezhu{
  六解}
 ：自惜身薄祜，夙賤罹孤苦。既無三徙教，不聞過庭語。
 \gezhu{
  一解}
 其窮如抽裂，自以思所怙。雖懷一介志，是時其能與。
 \gezhu{
  二解}
 守窮者貧賤，惋歎淚如雨。泣涕於悲夫，乞活安能睹。
 \gezhu{
  三解}
 我願於天窮，琅邪傾側左。雖欲竭忠誠，欣公歸其楚。
 \gezhu{
  四解}
 快人曰為歎，抱情不得敘。顯行天教人，誰知莫不緒。
 \gezhu{
  五解}
 我願何時隨，此歎亦難處。今我將何照於光耀，釋銜不如雨。
 \gezhu{
  六解}


《
 我徂》、《善哉行》，明帝詞
 \gezhu{
  八解}
 ：我徂我征，伐彼蠻虜。練師簡卒，爰正其旅。
 \gezhu{
  一解}
 輕舟竟川，初鴻依浦。


桓桓猛毅，如羆如虎。
 \gezhu{
  二解}
 發砲若雷，吐氣成雨。旄旍指麾，進退應矩。
 \gezhu{
  三解}
 百馬齊轡，御由造父。休休六軍，咸同斯武。
 \gezhu{
  四解}
 兼塗星邁，亮茲行阻。


行行日遠，西背京許。
 \gezhu{
  五解}
 游弗淹旬，遂屆揚土。奔寇震懼，莫敢當御。
 \gezhu{
  六解}
 虎臣列將，怫鬱充怒。淮泗肅清，奮揚微所。
 \gezhu{
  七解}
 運德耀威，惟鎮惟撫。


反旆言歸，告入皇祖。
 \gezhu{
  八解}


《
 赫赫》、《善哉行》，明帝詞
 \gezhu{
  四解}
 ：赫赫大魏，王師徂征。冒暑討亂，振耀威靈。
 \gezhu{
  一解}
 汎舟黃河，隨波潺湲。


通渠回越，行路綿綿。
 \gezhu{
  二解}
 采旄蔽日，旗旒翳天。淫魚瀺灂，游戲深淵。
 \gezhu{
  三解}
 唯塘泊，從如流。不為單，握揚楚。心惆悵，歌《采薇》。心綿綿，在淮肥。


願君速捷蚤旋歸。
 \gezhu{
  四解}


《來日》、《善哉行》，古詞
 \gezhu{
  六解}
 ：來日大難，口燥脣乾。今日相樂，皆當喜歡。
 \gezhu{
  一解}
 經歷名山，芝草翻翻。


仙人王喬，奉藥一丸。
 \gezhu{
  二解}
 自惜袖短，內手知寒。
 慚無靈輒，以報趙宣。
 \gezhu{
  三解}
 月沒參橫，北斗闌干。親交在門，饑不及餐。
 \gezhu{
  四解}
 歡日尚少，戚日苦多。


以何忘憂，彈箏酒歌。
 \gezhu{
  五解}
 淮南八公，要道不煩。參駕六龍，游戲雲端。
 \gezhu{
  六解}


大曲《東門》、《東門行》，古詞
 \gezhu{
  四解}
 ：出東門，不願歸；來入門，悵欲悲。盎中無斗儲，還視桁上無縣衣。
 \gezhu{
  一解}


拔劍出門去，兒女牽衣啼。它家但願富貴，賤妾與君共食甫糜。
 \gezhu{
  二解}
 共鋪糜，上用倉浪天故，下為黃口小
 兒。今時清廉，難犯教言，君復自愛莫為非。
 \gezhu{
  三解}


今時清廉，難犯教言，君復自愛莫為非。行！吾去為遲，平慎行，望吾歸。
 \gezhu{
  四解}


《西山》、《折楊柳行》，文帝詞
 \gezhu{
  四解}
 ：西山一何高，高高殊無極。上有兩仙僮，不飲亦不食。與我一丸藥，光耀有五色。
 \gezhu{
  一解}
 服藥四五日，身體生羽翼。輕舉乘浮雲，倏忽行萬億。流覽觀四海，芒芒非所識。
 \gezhu{
  二解}
 彭祖稱七百，悠悠安可原。老聃適西戎，于今竟不還。王喬
 假虛詞，赤松垂空言。
 \gezhu{
  三解}
 達人識真偽，愚夫好妄傳。追念往古事，憒憒千萬端。百家多迂怪，聖道我所觀。
 \gezhu{
  四解}


《羅敷》、《艷歌羅敷行》，古詞
 \gezhu{
  三解}
 ：日出東南隅，照我秦氏樓。秦氏有好女，自名為羅敷。羅敷喜蠶桑，采桑城南隅。青絲為籠係，桂枝為籠鉤。頭上倭墮發，耳中明月珠。緗綺為下群，紫綺為上襦。行者見羅敷，下擔捋髭須。少年見羅敷，脫帽著帩頭。耕者忘其犁，鋤者忘其鋤。來歸相怒怨，但坐觀羅敷。
 \gezhu{
  一解}
 使君從南
 來，五馬立歭躇。使君遣吏往，問是誰家姝？秦氏有好女，自名為羅敷。羅敷年幾何？二十尚不足，十五頗有餘。



 使君謝羅敷，寧可共載不？羅敷前置詞，使君一何愚！使君自有婦，羅敷自有夫。


\gezhu{
  二解}
 東方千餘騎，夫婿居上頭。何用識夫婿？白馬從驪駒。青絲繫馬尾，黃金絡馬頭。腰中鹿盧劍，可直千萬餘。十五府小史，二十朝大夫，三十侍中郎，四十專城居。為人潔白晳，鬑々頗有須。盈盈公府步，冉冉府中趨。坐中數千人，皆言夫婿殊。
 \gezhu{
  三解}
 \gezhu{
  前有艷詞曲，後有趨。}


《
 西門》、《西門行》，古詞
 \gezhu{
  六解}
 ：出西門，步念之。今日不作樂，當待何時。
 \gezhu{
  一解}
 夫為樂，為樂當及時。何能坐愁怫鬱，當復來茲。
 \gezhu{
  二解}
 飲醇酒，炙肥牛。請呼心所歡，可用解愁憂。


\gezhu{
  三解}
 人生不滿百，常懷千歲憂。晝短而夜長，何不秉燭游。
 \gezhu{
  四解}
 自‖非‖仙‖人‖王‖子‖喬‖，計‖會‖壽‖命‖難‖‖與‖期‖。
 \gezhu{
  五解}
 人壽非金石，年命安可期；貪財愛惜費，但為後世嗤。
 \gezhu{
  六解}
 。
 \gezhu{
  一本「燭游」後「行去之，如雲除，弊車羸馬為自推」，無「自非」以下四十八字。}


《
 默默》、《折楊柳行》，古詞
 \gezhu{
  四解}
 ：默默施行違，厥罰隨事來，末喜殺龍逢，桀放於鳴條。
 \gezhu{
  一解}
 祖伊言不用，紂頭縣白旄。指鹿用為馬，胡亥以喪軀。
 \gezhu{
  二解}
 夫差臨命絕，乃云負子胥。戎王納女樂，以亡其由餘。璧馬禍及虢，二國俱為墟。
 \gezhu{
  三解}
 三夫成市虎，慈母投杼趨。卞和之刖足，接予歸草廬。
 \gezhu{
  四解}


《園桃》、《煌煌京洛行》，文帝詞
 \gezhu{
  五解}
 ：夭夭園桃，無子空長。虛美難假，偏輪不行。
 \gezhu{
  一解}
 淮陰五刑，
 鳥得弓藏。


保身全名，獨有子房。大憤不收，褒衣無帶；多言寡誠，祗令事敗。
 \gezhu{
  二解}
 蘇秦之說，六國以亡。傾側賣主，車裂固當。賢矣陳軫，忠而有謀，楚懷不從，禍卒不救。
 \gezhu{
  三解}
 禍夫吳起，智小謀大，西河何健，伏尸何劣。
 \gezhu{
  四解}
 嗟彼郭生，古之雅人，智矣燕昭，可謂得臣。峨峨仲連，齊之高士；北辭千金，東蹈滄海。
 \gezhu{
  五解}


《白鵠》、《艷歌何嘗》
 \gezhu{
  一曰《飛鵠行》}
 ，古詞
 \gezhu{
  四解}
 ：飛來雙白鵠，乃從西北來。十十五五，羅列成行。
 \gezhu{
  一解}
 妻卒
 被病，行不能相隨。五里一反顧，六里一裴回。
 \gezhu{
  二解}
 吾欲銜汝去，口噤不能開；吾欲負汝去，毛羽何摧頹。
 \gezhu{
  三解}
 樂哉新相知，憂來生別離。躇躊顧群侶，淚下不自知。
 \gezhu{
  四解}
 念與君離別，氣結不能言。各各重自愛，道遠歸還難。妾當守空房，閉門下重關。若生當相見，亡者會黃泉。今日樂相樂，延年萬歲期。
 \gezhu{
  「念與」下為趨曲，前有艷。}


《碣石》、《步出夏門行》，武帝詞
 \gezhu{
  四解}
 ：雲行雨步，超越九江之皋，臨觀異同。心意懷游豫，不知
 當復何從。經過至我碣石，心惆悵我東海。
 \gezhu{
  《雲行》至此為艷。}
 東臨碣石，以觀滄海。水何淡淡，山島竦峙。樹木叢生，百草豐茂。秋風蕭瑟，洪濤湧起。日月之行，若出其中；星漢粲爛，若出其裏。幸甚至哉！歌以詠志。
 \gezhu{
  《觀滄海》，一解。}



 孟冬十月，北風裴回。天氣肅清，繁霜霏霏。鵾雞晨鳴，鴻雁南飛，鷙鳥潛藏，熊羆窟棲。錢褲停置，農收積場。逆旅整設，以通賈商。幸甚至哉！歌以詠志。


\gezhu{
  《冬十月》，二解。}



 鄉土不同，河朔隆寒。流澌浮漂，舟船行難。錐不入地，蘴裛深奧。水竭不流，冰
 堅可蹈。士隱者貧，勇俠輕非。心常歎怨，戚戚多悲。幸甚至哉！歌以詠志。


\gezhu{
  《河朔寒》，三解。}



 神龜雖壽，猶有竟時；騰蛇乘霧，終為土灰。驥老伏櫪，志在千里；烈士暮年，壯心不已。盈縮之期，不但在天；養怡之福，可得永年。幸甚至哉！歌以詠志。


\gezhu{
  《神龜雖壽》，四解。}


《何嘗》、《艷歌何嘗行》，古詞
 \gezhu{
  五解}
 ：何嘗快獨無憂？但當飲醇酒，炙肥牛。
 \gezhu{
  一解}
 長兄為二千石，中兄被貂裘。


\gezhu{
  二解}
 小弟雖無官爵，鞍馬反反，往來王侯長
 者遊。
 \gezhu{
  三解}
 但當在王侯殿上，快獨摴蒲六博，對坐彈棋。
 \gezhu{
  四解}
 男兒居世，各當努力；蹙迫日暮，殊不久留。
 \gezhu{
  五解}
 少小相觸抵，寒苦常相隨，忿恚安足諍，吾中道與卿共別離。約身奉事君，禮節不可虧。上慚滄浪之天，下顧黃口小兒。奈何復老心皇皇，獨悲誰能知！


\gezhu{
  「少小」下為趨曲，前為艷。}


《置酒》、《野田黃雀行》，
 \gezhu{
  《空侯引》亦用此曲。}
 東阿王詞
 \gezhu{
  四解}
 ：置酒高殿上，親交從我游。中廚辦豐膳，烹羊宰肥牛。秦箏何慷慨，齊瑟和且柔。
 \gezhu{
  一解}
 陽阿奏奇舞，京洛出名謳。樂
 飲過三爵，緩帶傾庶羞，主稱千金壽，賓奉萬年酬。
 \gezhu{
  二解}
 久要不可忘，薄終義所尤。謙謙君子德，磬折欲何求。盛時不再來，百年忽我遒。
 \gezhu{
  三解}
 驚風飄白日，光景馳西流。生存華屋處，零落歸山丘。先民誰不死，知命復何憂！
 \gezhu{
  四解}


《為樂》、《滿歌行》，古詞：
 \gezhu{
  四解}
 ：為樂未幾時，遭世險𡾟，逢此百離；伶丁荼毒，愁懣難支。遙望辰極，天曉月移。憂來闐心，誰當我知。
 \gezhu{
  一解}
 戚戚多思慮，耿耿不寧。禍福無形，唯念古人，遜位躬耕。遂我所願，
 以茲自寧。自鄙山棲，守此一榮。
 \gezhu{
  二解}
 莫秋冽風起。


西蹈滄海，心不能安。攬衣起瞻夜，北斗闌幹。星漢照我，去去自無它。奉事二親，勞心可言。
 \gezhu{
  三解}
 窮達天所為，智者不愁，多為少憂。安貧樂正道，師彼莊周。


遺名者貴，子熙同戲。往者二賢，名垂千秋。
 \gezhu{
  四解}
 飲酒歌舞，不樂何須！善哉照觀日月，日月馳驅。轗軻世間，何有何無！貪財惜費，此一何愚！命如鑿石見火，居世竟能幾時？但當歡樂自娛，盡心極所熙怡。安善養君德性，百年保此期頤。


\gezhu{
  「飲酒」下為趨。}


《
 夏門》、《步出夏門行》，
 \gezhu{
  一曰《隴西行》}
 明帝詞
 \gezhu{
  二解}
 ：步出夏門，東登首陽山。嗟哉夷叔，仲尼稱賢。君子退讓，小人爭先；惟斯二子，于今稱傳。林鐘受謝，節改時遷。日月不居，誰得久存。善哉殊復善，弦歌樂情。
 \gezhu{
  一解}
 商風夕起，悲彼秋蟬，變形易色，隨風東西。乃眷西顧，雲霧相連，丹霞蔽日，采虹帶天。弱水潺潺，落葉翩翩，孤禽失群，悲鳴其間。善哉殊復善，悲鳴在其間。
 \gezhu{
  二解}
 朝游清泠，日莫嗟歸。
 \gezhu{
  「朝游」上為艷。}
 蹙迫日莫，烏鵲南飛。繞樹三匝，何枝可依。卒逢
 風雨，樹折枝摧。雄來驚雌，雌獨愁棲。夜失群侶，悲鳴裴回。芃芃荊棘，葛生綿綿。感彼風人，惆悵自憐。月盈則沖，華不再繁；古來之說，嗟哉一言。
 \gezhu{
  「蹙迫」下為趨。}


《王者布大化》、《櫂歌行》，明帝詞
 \gezhu{
  五解}
 ：王者布大化，配乾稽后祗。陽育則陰殺，晷景應度移。
 \gezhu{
  一解}
 文德以時振，武功伐不隨。重華儛干戚，有苗服從媯。
 \gezhu{
  二解}
 蠢爾吳蜀虜，馮江棲山阻。哀哀王士民，瞻仰靡依怙。
 \gezhu{
  三解}
 皇上悼愍斯，宿昔奮天怒。發我許昌宮，列舟于長浦。
 \gezhu{
  四解} 翌日乘波揚，棹歌悲且涼。大常拂白日，旗幟紛設張。
 \gezhu{
  五解}
 將抗旄與鉞，耀威於彼方。伐罪以弔民，清我東南疆。
 \gezhu{
  「將抗」下為趨。}


《洛陽行》、《雁門太守行》，古詞
 \gezhu{
  八解}
 ：孝和帝在時，洛陽令王君，本自益州廣漢民，少行宦，學通五經論。
 \gezhu{
  一解}


明知法令，歷世衣冠。從溫補洛陽令，治行致賢，擁護百姓，子養萬民。
 \gezhu{
  二解}


外行猛政，內懷慈仁。文武備具，料民富貧，移惡子姓名，五篇著里端。
 \gezhu{
  三解}
 ，傷殺人，比
 伍同罪對門。禁鎦矛八尺，捕輕薄少年，加笞決罪，詣馬市論。
 \gezhu{
  四解}


無妄發賦，念在理冤，敕吏正獄，不得苛煩。財用錢三十，買繩禮竿。
 \gezhu{
  五解}
 賢哉賢哉！我縣王君。臣吏衣冠，奉事皇帝。功曹主簿，皆得其人。
 \gezhu{
  六解}
 臨部居職，不敢行恩。清身苦體，夙夜勞勤。治有能名，遠近所聞。
 \gezhu{
  七解}
 天年不遂，蚤就奄昏。為君作祠，安陽亭西。欲令後世，莫不稱傳。
 \gezhu{
  八解}


《白頭吟》、與《棹歌》同調，古詞
 \gezhu{
  五解}
 ：晴如山上云，皎若雲間月。聞君有兩意，故來相決絕。
 \gezhu{
  一解} 平生共城中，何嘗斗酒會。今日斗酒會，明旦溝水頭。蹀踥御溝上，溝水東西流。
 \gezhu{
  二解}
 郭東亦有樵，郭西亦有樵。兩樵相推與，無親為誰驕？
 \gezhu{
  三解}
 淒淒重悽淒，嫁娶亦不啼；願得一心人，白頭不相離。
 \gezhu{
  四解}
 竹竿何嫋嫋，魚尾何離簁，男兒欲相知，何用錢刀為？如五馬啖萁，川上高士嬉。今日相對樂，延年萬歲期。
 \gezhu{
  五解}


\gezhu{
  一本云：詞曰上有「紫羅咄咄奈何」。}


楚調怨詩《明月》，東阿王詞
 \gezhu{
  七解}
 ：明月照高樓，流光正裴回。上有愁思婦，悲歎有餘哀。
 \gezhu{
  一解}
 借問歎者誰？


自云客子妻。夫行踰十載，賤妾常獨棲。
 \gezhu{
  二解}
 念君過於渴，思君劇於饑。君為高山柏，妾為濁水泥。
 \gezhu{
  三解}
 北風行蕭蕭，烈烈入吾耳。心中念故人，淚墮不能止。
 \gezhu{
  四解}
 沉浮各異路，會合當何諧？願作東北風，吹我入君懷。
 \gezhu{
  五解}
 君懷常不開，賤妾當何依。恩情中道絕，流止任東西。
 \gezhu{
  六解}
 我欲竟此曲，此曲悲且長。今日樂相樂，別後莫相忘！
 \gezhu{
  七解}



\end{pinyinscope}