\article{卷三十五志第二十五　州郡一}

\begin{pinyinscope}

 揚州南徐
 州徐州
 南兗州兗州唐堯之世，置十有二牧，及禹平水土，更制九州，冀州堯都，土界廣遠，濟、河為兗州，海、岱為青州，海、岱及淮為徐州，淮、海為揚州，荊及衡陽為荊州，荊、河為豫州，華陽、黑水為梁州，黑水、西河為雍州。自虞至殷，無所改變。周氏既有天下，以徐并青，以梁并雍，分冀州之地以為幽、并。漢初又立徐、梁二州。



 武帝攘卻胡、越，開地斥境，南置交
 趾，北置朔方，改雍曰涼，改梁曰益，凡為十三州，而司隸部三輔、三河諸郡。東京無復朔方，改交趾曰交州，凡十二州；司隸所部如故。及三國鼎歭，吳得揚、荊、交三州，蜀得益州，魏氏猶得九焉。吳又分交為廣。魏末平蜀，又分益為梁。晉武帝太康元年，天下一統，凡十有六州。後又分涼、雍為秦，分荊、揚為江，分益為寧，分幽為平，而為二十矣。



 自夷狄亂華，司、冀、雍、涼、青、並、兗、豫、幽、平諸州一時淪沒，遺民南渡，並僑置牧司，非舊土也。江左又分荊為
 湘，或離或合，凡有揚、荊、湘、江、梁、益、交、廣，其徐州則有過半，豫州唯得譙城而已。及至宋世，分揚州為南徐，徐州為南兗，揚州之江西悉屬豫州；分荊為雍，分荊、湘為郢，分荊為司，分廣為越，分青為冀，分梁為南北秦。太宗初，索虜南侵，青、冀、徐、兗及豫州淮西，並皆不守；自淮以北，化成虜庭。於是於鐘離置徐州，淮陰為北兗，而青、冀二州治贛榆之縣。今志大較以大明八年為正，其後分派，隨事記列。內史、侯、相，則以昇明末為定焉。



 地理參差，其
 詳難舉，實由名號驟易，境土屢分，或一郡一縣，割成四五；四五之中，亟有離合，千回百改，巧歷不算，尋校推求，未易精悉。今以班固馬彪二志、太康元康定戶、王隱《地道》、晉世《起居》、《永初郡國》、何徐《州郡》及地理雜書，互相考覆。且三國無志，事出帝紀，雖立郡時見，而置縣不書。今唯以《續漢郡國》校《太康地志》，參伍異同，用相徵驗。自漢至宋，郡縣無移改者，則注云「漢舊」，其有回徙，隨源甄別。若唯云「某無」者，則此前皆有也。若不注置立，史闕也。


揚州刺史，前漢刺史未有所治
 \gezhu{
  它州同}
 ，後漢治歷陽，魏、晉治壽春，晉平吳治建業。成帝咸康四年，僑立魏郡
 \gezhu{
  別見}
 ，肥鄉
 \gezhu{
  別見}
 、元城
 \gezhu{
  漢舊縣，晉屬陽平}
 二縣，後省元城。又僑立廣川郡
 \gezhu{
  別見}
 ，領廣川一縣，宋初省為縣，隸魏郡。江左又立高陽
 \gezhu{
  別見}
 、堂邑二郡
 \gezhu{
  別見}
 ，高陽領北新城
 \gezhu{
  別見}
 、博陸
 \gezhu{
  博陸縣，霍光所封，而二漢無，晉屬高陽。}
 二縣。堂邑，領堂邑一縣，後省堂邑并高陽，又省高陽并魏郡，並隸揚州，寄治京邑。文帝元嘉十一年省，以其民併建康。孝建元年，分揚州之會稽、東陽、新安、永嘉、臨海
 五郡為東揚州。大明三年罷州，以其地為王畿，以南臺侍御史部諸郡，如從事之部傳焉，而東揚州直云揚州。八年，罷王畿，復立揚州，揚州還為東揚州。前廢帝永光元年，省東揚州并揚州。順帝升明三年，改揚州刺史曰牧。領郡十，領縣八十。戶一十四萬三千二百九十六，口一百四十五萬五千六百八十五。



 丹陽尹，秦鄣郡，治今吳興之故鄣縣。漢初屬吳國，吳王濞反敗，屬江都國。



 武帝元封二年，為丹陽郡，治今宣城
 之宛陵縣。晉武帝太康二年，分丹陽為宣城郡，治宛陵，而丹陽移治建業。元帝太興元年，改為尹。領縣八，戶四萬一千一十，口二十三萬七千三百四十一。



 建康令，本秣陵縣。漢獻帝建安十六年置縣，孫權改秣陵為建業。晉武帝平吳，還為秣陵。太康三年，分秣陵之水北為建業。愍帝即位，避帝諱，改為建康。



 秣陵令，其地本名金陵，秦始皇改。本治去京邑六
 十里，今故治村是也。晉安帝義熙九年，移治京邑，在鬥場。恭帝元熙元年，省揚州府禁防參軍，縣移治其處。



 丹楊令，漢舊縣。



 江寧令，晉武帝太康元年，分秣陵立臨江縣。二年，更名。



 永世令，吳分溧陽為永平縣，晉武帝太康元年更名。惠帝世，度屬義興，尋復舊。義興又有平陵縣，
 董覽《吳地誌》云：「晉分永世。」《太康》、《永寧地誌》並無，疑是江左立。文帝元嘉九年，以併永世、溧陽二縣。



 溧陽令，漢舊縣。吳省為屯田。晉武帝太康元年復立。



 湖熟令，漢舊縣。吳省為典農都尉。晉武帝太康元年復立。



 句容令，漢舊縣。



 會稽太守，秦立，治吳。漢順帝永建四年，分會稽為吳郡，會稽移治山陰。領縣十，戶五萬二千二百二十八，口三十四萬八千一十四。去京都水一千三百五十五，陸同。



 山陰令，漢舊縣。



 永興令，漢舊餘暨縣，吳更名。



 上虞令，漢舊縣。



 餘姚令，漢舊縣。



 剡令，漢舊縣。



 諸暨令，漢舊縣。



 始寧令，何承天志，漢末分上虞立。賀《續會稽記》云：「順帝永建四年，分上虞南鄉立。」《續漢志》無。《晉太康三年地志》有。



 句章令，漢舊縣。



 鄮令，漢舊縣。



 鄞令，漢舊縣。



 吳郡太守，分會稽立。孝武大明七年，度屬南徐。八年，復
 舊。領縣十二，戶五萬四百八十八，口四十二萬四千八百一十二。去京都水六百七十，陸五百二十。



 吳令，漢舊縣。



 婁令，漢舊縣。



 嘉興令，此地本名長水，秦改曰由拳。吳孫權黃龍四年，由拳縣生嘉禾，改曰禾興。孫皓父名和，又改名曰嘉興。



 海虞令，晉武帝太康四年，分吳縣之虞鄉立。



 海鹽令，漢舊縣。《吳記》云：「本名武原鄉，秦以為海鹽縣。」



 鹽官令，漢舊縣。《吳記》云：「鹽官本屬嘉興，吳立為海昌都尉治，此後改為縣。」非也。



 錢唐令，漢舊縣。



 富陽令，漢舊縣。本曰富春。孫權黃武四年，以為東安郡；七年，省。晉簡文鄭太后諱「春」，孝武改曰富陽。



 新城令，浙江西南名為桐溪，吳立為新城縣，後并桐廬。《晉太康地志》無。



 張勃云：「晉末立。」疑是太康末立，尋復省也。晉成帝咸和九年又立。



 建德令，吳分富春立。



 桐廬令，吳分富春立。



 壽昌令，吳分富春立。新昌縣，晉武帝太康元年更名。



 吳興太守，孫皓寶鼎元年，分吳、丹陽立。領縣十，戶四萬
 九千六百九，口三十一萬六千一百七十三。去京都水九百五十，陸五百七十。



 烏程令，漢舊縣，先屬吳。



 東遷令，晉武帝太康三年，分烏程立。後廢帝元徽四年，更名東安。順帝昇明元年復舊。



 武康令，吳分烏程、餘杭立永安縣，晉武帝太康元年更名。



 長城令，晉武帝太康三年，分烏程立。



 原鄉令，漢靈帝中平二年，分故鄣立。



 故鄣令，漢舊縣，先屬丹陽。



 安吉令，漢靈帝中平二年，分故鄣立。



 餘杭令，漢舊縣，先屬吳。



 臨安令，吳分餘杭為臨水縣，晉武帝太康元年更名。



 於潛令，漢舊縣，先屬丹陽。


淮南太守，秦立為九江郡，兼得廬江豫章。漢高帝四年，
 更名淮南國，分立豫章郡，文帝又分為廬江郡。武帝元狩元年，復為九江郡，治壽春縣。後漢徙治陰陵縣。魏復曰淮南，徙治壽春。晉武帝太康元年，復立歷陽
 \gezhu{
  別見}
 、當塗、逡道諸縣，二年，復立鐘離縣
 \gezhu{
  別見}
 ，並二漢舊縣也。三國時，江淮為戰爭之地，其間不居者各數百里，此諸縣並在江北淮南，虛其地，無復民戶。吳平，民各還本，故復立焉。其後中原亂，胡寇屢南侵，淮南民多南度。成帝初，蘇峻、祖約為亂於江淮，胡寇又大至，民南度江者轉多，乃於
 江南僑立淮南郡及諸縣。晉末，遂割丹陽之于湖縣為淮南境。宋孝武大明六年，以淮南郡并宣城，宣城郡徙治于湖。八年，復立淮南郡，屬南豫州。明帝泰始三年，還屬揚州。領縣六，戶五千三百六十二，口二萬五千八百四十。去京都水一百七十，陸一百四十。



 于湖令，晉武帝太康二年，分丹楊縣立，本吳督農校尉治。



 當塗令，晉成帝世，與逡道俱立為僑縣，晉末分于
 湖為境。



 繁昌令，漢舊名，本屬潁川。魏分潁川為襄城，又屬焉。晉亂，省襄城郡，以此縣屬淮南，割于湖為境。



 襄垣令，其地本蕪湖。蕪湖縣，漢舊縣。至于晉末，立襄垣縣，屬上黨。上黨民南過江，立僑郡縣，寄治蕪湖，後省上黨郡為縣，屬淮南。文帝元嘉九年，省上黨縣併襄垣。



 定陵令，漢舊名，本屬襄城，後割蕪湖為境。



 逡道令，漢作逡遒，晉作逡道，後分蕪湖為境。



 宣城太守，晉武帝太康元年，分丹陽立。領縣十，戶一萬一百二十，口四萬七千九百九十二。去京都水五百八十，陸五百。



 宛陵令，漢舊縣。



 廣德令，何志云：「漢舊縣。」《二漢志》並無，疑是吳所立。



 懷安令，吳立。



 寧國令，吳立。



 宣城令，漢舊縣。



 安吳令，吳立。



 涇令，漢舊縣。



 臨城令，吳立。



 廣陽令，漢舊縣曰陵陽，子明得仙於此縣山，故以為名。晉成帝杜皇后諱「陵」，咸康四年更名。



 石城令，漢舊縣。



 東陽太守，本會稽西部都尉，吳孫皓寶鼎元年立。領縣
 九，戶一萬六千二十二，口一十萬七千九百六十五。去京都水一千七百，陸同。



 長山令，漢獻帝初平二年，分烏傷立。



 太末令，漢舊縣。



 烏傷令。



 永康令，赤烏八年，分烏傷上浦立。



 信安令，漢獻帝初平三年，分太末立曰新安。晉武帝太康元年更名。



 吳寧令，漢獻帝興平二年，孫氏分諸暨立。



 豐安令，漢獻帝興平二年，孫氏分諸暨立。



 定陽令，漢獻帝建安二十三年，孫氏分信安立。



 遂昌令，孫權赤烏二年，分太末立曰平昌。晉武帝太康元年更名。



 臨海太守，本會稽東部都尉。前漢都尉治鄞，後漢分會稽為吳郡，疑是都尉徙治章安也。孫亮太平二年立。領縣五，戶三千九百六十一，口二萬四千二百二十六。



 去
 京都水二千一十九，陸同。



 章安令，《續漢志》：「故治，閩中地，光武更名。」《晉太康記》：「本鄞縣南之回浦鄉，漢章帝章和中立。」未詳孰是。



 臨海令，吳分章安立。



 始豐令，吳立曰始平，晉武帝太康元年更名。



 寧海令，何志，漢舊縣。按《二漢志》、《晉太康地志》無。



 樂安令，晉康帝分始豐立。



 永嘉太守，晉明帝太寧元年，分臨海立。領縣五，戶六千二百五十，口三萬六千六百八十。去京都水二千八百，陸二千六百四十。



 永寧令，漢順帝永建四年，分章安東甌鄉立，或云順帝永和三年立。



 安固令，吳立曰羅陽，孫皓改曰安陽；晉武帝太康元年更名。



 松陽令，吳立。



 樂成令，晉孝武寧康三年，分永寧立。



 橫陽令，晉武帝太康四年，以橫藇船屯為始陽，仍復更名。



 新安太守，漢獻帝建安十三年，孫權分丹陽立曰新都，晉武帝太康元年更名。



 領縣五，戶一萬二千五十八，口三萬六千六百五十一。去京都水一千八百六十，陸一千八百。



 始新令，孫權分歙立。



 遂安令，孫權分歙為新定縣，晉武帝太康元年更名。



 歙令，漢舊縣。



 海寧令，孫權分歙為休陽縣，晉武帝太康元年更名。分歙置諸縣之始，又分置黎陽，大明八年，省併海寧。



 黟令，漢舊縣。



 南徐州刺史，晉永嘉大亂，幽、冀、青、並、兗州及徐州之淮
 北流民，相率過淮，亦有過江在晉陵郡界者。晉成帝咸和四年，司空郗鑑又徙流民之在淮南者於晉陵諸縣，其徙過江南及留在江北者，並立僑郡縣以司牧之。徐、兗二州或治江北，江北又僑立幽、冀、青、並四州。安帝義熙七年，始分淮北為北徐，淮南猶為徐州。



 後又以幽、冀合徐，青、并合兗。武帝永初二年，加徐州曰南徐，而淮北但曰徐。



 文帝元嘉八年，更以江北為南兗州，江南為南徐州，治京口，割揚州之晉陵、兗州之九郡僑在江南者
 屬焉，故南徐州備有徐、兗、幽、冀、青、並、揚七州郡邑。



 《永初二年郡國志》又有南沛、南下邳、廣平、廣陵、盱眙、鐘離、海陵、山陽八郡。南沛、廣陵、海陵、山陽、盱眙、鐘離割屬南兗，南下邳併南彭城，廣平並南泰山。今領郡十七，縣六十三，戶七萬二千四百七十二，口四十二萬六百四十。去京都水二百四十，陸二百。


南東海太守
 \gezhu{
  東海郡別見}
 ，晉元帝初，割吳郡海虞縣之北境為東海郡，立郯、朐、利城三縣，而祝其、襄賁等縣寄治曲
 阿。穆帝永和中，郡移出京口，郯等三縣亦寄治於京。文帝元嘉八年立南徐，以東海為治下郡，以丹徒屬焉。郯、利城並為實土。《永初郡國》有襄賁
 \gezhu{
  別見}
 、祝其、厚丘
 \gezhu{
  並漢舊名}
 、西隰
 \gezhu{
  何江左立}



 四縣，文帝元嘉十二年，省厚丘併襄賁。何、徐無厚丘，餘與《永初郡國》同。其襄賁、祝其、西隰，是徐志後所省也。領縣六，戶五千三百四十二，口三萬三千六百五十八。



 郯令，漢舊名。文帝元嘉八年，分丹徒之峴西為境。



 丹徒令，本屬晉陵，古名硃方，後名谷陽，秦改曰丹徒。孫權嘉禾三年，改曰武進。晉武帝太康三年，復曰丹徒。



 武進令，晉武帝太康二年，分丹徒、曲阿立。



 毗陵令，宋孝武大明末，度屬此。



 朐令，漢舊名。晉江左僑立。宋孝武世，分郯西界為土。



 利城令，漢舊名。晉江左僑立。宋文帝世，與郡俱為
 實土。


南琅邪太守
 \gezhu{
  瑯邪郡別見}
 ，晉亂，琅邪國人隨元帝過江千餘戶，太興三年，立懷德縣。丹楊雖有琅邪相而無此地。成帝咸康元年，桓溫領郡，鎮江乘之蒲洲金城上，求割丹陽之江乘縣境立郡，又分江乘地立臨沂縣。《永初郡國》有陽都
 \gezhu{
  前漢屬城陽，後漢、《晉太康地志》屬瑯邪。}
 、費、即丘
 \gezhu{
  並別見}
 三縣，並割臨沂及建康為土。費縣治宮城之北。元嘉八年，省即丘並陽都。十五年，省費併建康、臨沂。孝武大明五年，省陽都
 併臨沂。今領縣二，戶二千七百八十九，口一萬八千六百九十七。去州水二百，陸一百；去京都水一百六十。



 臨沂令，漢舊名。前漢屬東海，後漢、晉屬琅邪。



 江乘令，漢舊縣。本屬丹陽，吳省為典農都尉。晉武帝太康元年復立。



 晉陵太守，吳時分吳郡無錫以西為毗陵典農校尉。晉武帝太康二年，省校尉，立以為毗陵郡，治丹徒，後復還毗陵。東海王越世子名毗，而東海國故食毗陵。永嘉五
 年，帝改為晉陵。始自毗陵徙治丹徒。太興初，郡及丹徒縣悉治京口，郗鑑復徙還丹徒。安帝義熙九年，復還晉陵。本屬揚州，文帝元嘉八年，度屬南徐。領縣六，戶一萬五千三百八十二，口八萬一百一十三。去州水一百七十五，陸同；去京都水四百，陸同。



 晉陵令，本名延陵，漢改曰毗陵，後與郡俱改。



 延陵令，晉武帝太康二年，分曲阿之延陵鄉立。



 無錫令，漢舊縣。吳省，晉武帝太康元年復立。



 南沙令，本吳縣司鹽都尉署。吳時名沙中。吳平後，立暨陽縣割屬之。晉成帝咸康七年，罷鹽署，立以為南沙縣。



 曲阿令，本名雲陽，秦始皇改曰曲阿。吳嘉禾三年，復曰雲陽。晉武帝太康二年，復曰曲阿。



 暨陽令，晉武帝太康二年，分無錫、毗陵立。



 義興太守，晉惠帝永興元年，分吳興之陽羨、丹陽之永世立。永世尋還丹陽。



 本揚州，明帝泰始四年，度南徐。領
 縣五，戶一萬三千四百九十六，口八萬九千五百二十五。去州水四百，陸同；去京都水四百九十，陸同。



 陽羨令，漢舊縣。



 臨津令，故屬陽羨，立郡分立。



 義鄉令，故屬長城、陽羨，立郡分立。



 國山令，故屬陽羨，立郡分立。



 綏安令，武帝永初三年，分宣城之廣德、吳興之故鄣、長城及陽羨、義鄉五縣立。


南蘭陵太守
 \gezhu{
  蘭陵郡別見}
 ，領縣二，戶一千五百九十三，口一萬六百三十四。


蘭陵令。
 \gezhu{
  別見}


承令
 \gezhu{
  別見}
 ，文帝元嘉十二年，以合鄉縣併承。《永初郡國》、何、徐並無合鄉縣。


南東莞太守
 \gezhu{
  東莞郡別見}
 ，《永初郡國》又有蓋縣
 \gezhu{
  別見}
 。領縣三，戶一千四百二十四，口九千八百五十四。


莒令。
 \gezhu{
  別
  見}


東莞令
 \gezhu{
  別見}
 ，文帝元嘉十二年，以蓋縣併此。



 姑幕令，漢舊名。



 臨淮太守，漢武帝元狩六年立，光武以並東海。明帝永平十五年，復分臨淮之故地為下邳郡。晉武帝太康元年，復分下邳之淮南為臨淮郡，治盱眙。江左僑立。



 《永初郡國》又有盱眙縣，何、徐無。領縣七，戶三千七百一十一，口二萬二千八百八十六。



 海西令，前漢屬東海，後漢、晉屬廣陵。



 射陽令，前漢屬臨淮，後漢屬廣陵，三國時廢，晉武帝太康元年復立。



 凌令，前漢屬泗水，後漢屬廣陵，三國時廢，晉武帝太康二年又立，屬廣陵。



 淮浦令，前漢屬臨淮，後漢屬下邳，《晉太康地志》屬廣陵。



 淮陰令，前漢屬臨淮，後漢屬下邳，《晉太康地志》屬廣陵。



 東陽令，前漢屬臨淮，後漢屬廣陵，《晉太康地志》屬臨淮。


長樂令，本長樂郡
 \gezhu{
  別見}
 ，並合為縣。


淮陵太守，本淮陵縣，前漢屬臨淮，後漢屬下邳，晉屬臨淮，惠帝永寧元年，以為淮陵國。《永初郡國》又有下相
 \gezhu{
  前漢屬臨淮，後漢屬下邳，《晉太康地志》屬臨淮。}
 、廣陽
 \gezhu{
  廣陽，漢高立為燕國，昭帝更名。光武省併上谷，和帝永元八年復立。魏、晉復為燕國。前漢廣陽縣，後漢無，晉復有此也。}
 二縣。今領縣三，戶一千九百五，口一萬六百三十。



 司吾令，前漢屬東海，後漢屬下邳，《晉太康地志》屬臨淮。後廢帝元徽五年五月，改名桐梧，順帝昇明元年復舊。



 徐令，前漢屬臨淮，後漢屬下邳，《晉太康地志》屬臨淮。



 陽樂令，漢舊名，本屬遼西。文帝元嘉十三年，以下相併陽樂。


南彭城太守
 \gezhu{
  彭城郡別見}
 ，江左僑立。晉明帝又立南下邳郡，
 成帝又立南沛郡。文帝元嘉中，分南沛為北沛，屬南兗，而南沛猶屬南徐。孝武大明四年，以二郡並併南彭城。領縣十二，戶一萬一千七百五十八，口六萬八千一百六十三。


呂令。
 \gezhu{
  別見}



 武原令，漢舊名。



 傅陽令，漢舊名。


蕃令
 \gezhu{
  別見}
 ，義旗初，免軍戶立遂誠縣。武帝永初元年，
 改從舊名。


薛令
 \gezhu{
  別見}
 ，義旗初，免軍戶為建熙縣。永初元年，改從舊名。



 開陽令，前漢屬東海，章帝建初五年屬琅邪。晉僑立，猶屬琅邪，安帝度屬彭城。



 杼秋令，漢舊名。



 洨令，前漢屬梁，後漢、晉屬沛。


下邳令
 \gezhu{
  別見}
 ，本屬南下邳。



 北凌令，本屬南下邳，二漢無，《晉太康地志》屬下邳。本名凌，而廣陵郡舊有凌縣，晉武帝太康二年，以下邳之凌縣非舊土而同名，改為北凌。


僮令
 \gezhu{
  別見}
 ，本屬南下邳。南下邳有良城縣
 \gezhu{
  別見}
 ，文帝元嘉十二年併僮。


南清河太守
 \gezhu{
  清河郡別見}
 ，領縣四，戶一千八百四十九，口七千四百四。


清河令。
 \gezhu{
  別見}


東武城令。
 \gezhu{
  別見}


繹幕令。
 \gezhu{
  別見}


貝丘令。
 \gezhu{
  別見}


南高平太守
 \gezhu{
  高平郡別見}
 ，《永初郡國》又有鉅野、昌邑二縣
 \gezhu{
  並漢舊名}
 。



 今領縣三，戶一千七百一十八，口九千七百三十一。


金鄉令。
 \gezhu{
  別見}



 湖陸令，前漢曰湖陵，漢章帝更名。


高平令
 \gezhu{
  別見}
 。文帝元嘉十八年，以鉅野併高平。


南平昌太守
 \gezhu{
  平昌郡別見}
 ，領縣四，戶二千一百七十八，口一萬一千七百四十一。


安丘令。
 \gezhu{
  別見}



 新樂令，二漢無，魏分平原為樂陵郡，屬冀州，而新樂縣屬焉。晉江左立樂陵郡及諸縣，後省，以新樂縣屬此。


東武令。
 \gezhu{
  別見}


高密令
 \gezhu{
  別見}
 ，江左立高密國，後為南高密郡。文帝元
 嘉十八年，省為高密縣，屬此。


南濟陰太守，二漢、晉屬兗州，前漢初屬梁國，景帝中六年，別為濟陰國，宣帝甘露二年，更名定陶國，後還曰濟陰。《永初郡國》又有句陽、定陶二縣
 \gezhu{
  並漢舊名}
 今領縣四，戶一千六百五十五，口八千一百九十三。


城武令。
 \gezhu{
  別見}



 冤句令，漢舊名。



 單父令，前漢屬山陽。



 城陽令，漢舊名。


南濮陽太守，本東郡，屬兗州。晉武帝咸寧二年，以封子允，以東不可為國名，東郡有濮陽縣，故曰濮陽國。濮陽，漢舊名也，允改封淮南，還曰東郡。趙王倫篡位，廢太孫臧為濮陽王，王尋廢，郡名遂不改。《永初郡國》又有鄄城縣。
 \gezhu{
  二漢屬濟陰，《晉太康地志》屬濮陽也。}
 今領縣二，戶二千二十六，口八千二百三十九。



 廩丘令，前漢及《晉太康地志》有廩丘縣，後漢無。文
 帝元嘉十二年，以鄄城併廩丘。



 榆次令，漢舊名，至晉屬太原。


南泰山太守
 \gezhu{
  泰山郡別見}
 ，《永初郡國》有廣平
 \gezhu{
  漢武帝征和二年，立為平干國。宣帝五鳳二年，改為廣平。光武建武十三年，省併鉅鹿。魏分鉅鹿、魏郡復為廣平。江左僑立郡，晉成帝咸康四年省，後又立。}
 ，寄治丹徒，領廣平、易陽
 \gezhu{
  易陽，二漢屬趙，《晉太康地志》屬廣平。}
 、曲周
 \gezhu{
  前漢屬廣平，作曲周。後漢屬鉅鹿。《晉太康地志》屬廣平，作曲梁。}
 三縣。文帝元嘉十八年，省廣平郡為廣平縣，屬南泰山。今領縣三，戶二千四百九十九，口一萬三千六百。


南城令。
 \gezhu{
  別見}


武陽令。
 \gezhu{
  別見}



 廣平令，前漢屬廣平，後漢屬鉅鹿，《太康地志》屬廣平。



 濟陽太守，晉惠分陳留為濟陽國。領縣二，戶一千二百三十二，口八千一百九十二。



 考城令，前漢曰甾，屬梁國，章帝更名，屬陳留。《太康地志》無。


鄄城令。
 \gezhu{
  別見}


南魯郡太守
 \gezhu{
  魯郡別見}
 ，又有樊縣。
 \gezhu{
  前漢屬東平，後漢、《晉太康地志》屬任城也。}
 今領縣二，戶一千二百一十一，口六千八百一十八。


魯令。
 \gezhu{
  別見}



 西安令，漢舊名，本屬齊郡。齊郡過江僑立，後省，以西安配此。文帝元嘉十八年，以樊併西安。《永初郡國》無西安縣。



 徐州刺史，後漢治東海郯縣，魏、晉、宋治彭城。明帝世，淮
 北沒寇，僑立徐州，治鐘離。泰豫元年，移治東海朐。後廢帝元徽元年，分南兗州之鐘離、豫州之馬頭，又分秦郡之頓丘、梁郡之穀熟、歷陽之酂，立新昌郡，置徐州，還治鐘離。



 今先列徐州舊郡於前，以新割係。舊領郡十二，縣三十四。戶二萬三千四百八十五，口十七萬五千九百六十七。今領郡三，縣九。彭城去京都水一千三百六十，陸一千。



 彭城太守，漢高立為楚國，宣帝地節元年，改為彭城郡；
 黃龍元年，又為楚國；章帝還為彭城。領縣五，戶八千六百二十七，口四萬一千二百三十一。



 彭城令，漢縣。



 呂令，漢舊縣。



 蕃令，漢舊縣，屬魯。晉惠帝元康中度。蕃音皮；漢末太傅陳蕃子逸為魯相，改音。



 薛令，漢舊縣，屬魯。晉惠帝元康中度。



 留令，漢舊縣。



 沛郡太守，秦泗水郡，漢高更名。舊屬豫州，江左改配。領縣三，戶五千二百九，口二萬五千一百七十。去州陸六十；去京都一千。



 蕭令，漢舊縣。



 相令，漢舊縣。



 沛令，漢舊縣。



 下邳太守，前漢本臨淮郡，武帝立，明帝改為下邳。晉武帝分下邳之淮南為臨淮，而下邳如故。領縣三；戶三千
 九十九，口一萬六千八十八。去州水二百，陸一百八十；去京都水一千一百六十，陸八百。



 下邳令，前漢屬東海，後漢、《晉太康地志》屬下邳。



 良成令，前漢屬東海，後漢、《晉太康地志》屬下邳。



 僮令，前漢屬臨淮，後漢、《晉太康地志》屬下邳。



 蘭陵太守，晉惠帝元康元年，分東海立。領縣三，戶三千一百六十四，口一萬四千五百九十七。去州陸二百；去京都水一千六百，陸一千三百。



 昌慮令，漢舊縣。



 承令，漢舊縣。



 合鄉令，漢舊縣。



 東海太守，秦郯郡，漢高更名。明帝失淮北，僑立青州於贛榆縣。泰始七年，又立東海縣屬東海郡，又割贛檢置鬱縣，立西海郡，並隸僑青州。領縣二，戶二千四百一十一，口一萬三千九百四十一。去州水一千，陸八百；去京都水一千，陸六百七十。



 襄賁令，漢舊縣。



 贛榆令，前漢屬琅邪，後漢屬東海。魏省，晉武帝太康元年復立。



 東莞太守，晉武帝泰始元年，分琅邪立。咸寧三年，復以合琅邪，太康十年復立。領縣三，戶八百八十七；口七千三百二十。去州陸七百。去京都水二千，陸一千四百。



 莒令，前漢屬城陽，後漢屬琅邪。孝武大明五年改為長。



 諸令，前漢屬城陽，後漢屬琅邪，《晉太康地志》屬城陽。



 東莞令，漢舊縣。



 東安太守，東安故縣名，前漢屬城陽，後漢屬琅邪，《晉太康地志》屬東莞，晉惠帝分東莞立。領縣三，戶一千二百八十五，口一萬七百五十五。去州陸七百；去京都陸一千三百。



 蓋令，前漢屬瑯邪，後漢屬太山，《晉太康地志》屬樂
 安。孝武大明五年改為長。



 新泰令，魏立，屬泰山。



 發干令，漢舊名，屬東郡。《太康地志》無，江左來配。



 琅邪太守，秦立。領縣二，戶一千八百一十八，口八千二百四十三。去州陸四百；去京都水一千五百，陸一千一百。



 費令，前漢屬東海，後漢屬泰山，《晉太康地志》屬琅邪。



 即丘令，前漢屬東海，後漢、《晉太康地志》屬琅邪。



 淮陽太守，晉安帝義熙中土斷立。領縣四，戶二千八百五十五，口一萬五千三百六十三。去州水六百，陸五百；去京都水七百，陸五百五十。



 角城令，晉安帝義熙中土斷立。



 晉寧令，故屬濟岷，流寓來配。



 宿預令，晉安帝立。



 上黨令，本流寓郡，併省來配。


陽平太守，陽平本縣名，屬東郡。魏分東郡及魏郡為陽平郡。故屬司州，流寓來配。《永初郡國》又有廩丘縣
 \gezhu{
  別置}
 。今領縣三，戶一千七百二十五，口一萬三千三百三十。



 館陶令，漢舊名。



 陽平令，漢舊名。



 濮陽令，本流寓郡，併省來配。



 濟陰太守，漢景帝立，屬兗州。流寓徐土，因割地為境。領縣三，戶二千三百五，口一萬一千九百二十八。



 睢陵令，前漢屬臨淮，後漢屬下邳。孝武大明元年度。



 定陶令，漢舊名。孝武大明五年改為長。



 頓丘令，屬頓丘，流寓割配。



 北濟陰太守，孝武孝建元年升立。領縣三，戶九百二十七，口三千八百十。



 城武令，前漢屬山陽，後漢、《晉太康地志》屬濟陰。



 豐令，漢舊名，屬沛。孝武大明元年復立。



 離狐令，前漢屬東郡，後漢、《晉太康地志》屬濟陰。



 鐘離太守，本屬南兗州，晉安帝分立。案漢九江郡、晉淮南郡有鐘離縣，即此地也。領縣三，戶三千二百七十二，口一萬七千八百三十二。去京都陸六百二十，水一千三十。


燕縣令
 \gezhu{
  別見}
 ，故屬東燕。流寓因配。



 朝歌令，本屬河內，晉武帝分河內為汲，又屬焉。流寓因配。



 樂平令，前漢曰清，屬東郡，章帝更名，《晉太康地志》無。流寓因配。



 馬頭太守，屬南豫州，故淮南當塗縣地，晉安帝立，因山形立名。領縣三，戶一千三百三十二，口一萬二千三百一十。去京都水一千七百五十，陸六百七十。



 虞縣令，漢舊名，屬梁郡。流寓因配。



 零縣令，晉安帝立。



 濟陽令，故屬濟陽。流寓因配。



 新昌太守，後廢帝元徽元年立。



 頓丘令，二漢屬東郡，魏屬陽平；晉武帝泰始二年，分淮陽置頓丘郡，頓丘縣又屬焉。江左流寓立，屬秦。先有沛縣，元嘉八年併頓丘，後廢帝元徽元年度屬此。



 穀熟令，前漢無，後漢、晉屬梁。《永初郡國》、何、徐志並屬南梁。後廢帝元徽元年度。



 酂令，漢屬沛，晉屬譙。文帝元嘉八年，自南譙度屬
 歷陽，後廢帝元徽元年度屬此。


南兗州刺史，中原亂，北州流民多南渡，晉成帝立南兗州，寄治京口。時又立南青州及並州，武帝永初元年，省并併南兗。文帝元嘉八年，始割江淮間為境，治廣陵。《永初郡國》領十四郡。南高平、南平昌、南濟陰、南濮陽、南泰山、濟陽、南魯山郡，今並屬徐州。又有東燕郡，江左分濮陽所立也，領燕縣
 \gezhu{
  前漢曰南燕，後漢曰燕，並屬東郡。《太康地志》屬濮陽。}
 、白馬、平昌、考城凡四縣。文帝元嘉十八年，省考城併燕。十九年，省
 東燕郡為東燕縣，屬南濮陽，後又省東燕郡。


南東平郡領范、蛇丘、歷城凡三縣。高密郡領淳于、黔陬、營陵、夷安凡四縣。南齊郡領安西、臨菑凡二縣。南平原郡領平原、高唐、茌平
 \gezhu{
  並別見}
 凡三縣。濟岷郡
 \gezhu{
  江左立}
 ，領營城、晉寧
 \gezhu{
  江左立}
 凡二縣。雁門郡
 \gezhu{
  漢舊郡}
 領樓煩
 \gezhu{
  別見}
 、陰館
 \gezhu{
  前漢作「觀」，後漢、晉作「館」也。}
 、廣武
 \gezhu{
  前漢屬太原，後漢、《晉太康地志》屬雁門也。}
 、崞、馬邑
 \gezhu{
  並漢舊名}
 凡五縣。凡七郡，二十三縣，並省屬南徐州。諸僑郡縣何志又有鐘離、雁門、平原、東平、北沛五郡。鐘離今屬徐州。雁門領樓煩、陰館、廣武三縣。平
 原領茌平、臨菑、營城、平原四縣。東平領范、朝陽、歷城三縣。北沛領符離、蕭、相、沛四縣。
 \gezhu{
  符離，漢舊縣。餘並別見。}


凡十四縣。《起居注》，元嘉十一年，以南兗州東平之平陸併範，壽張並朝陽，平原之濟岷、晉寧併營城
 \gezhu{
  先是，省濟岷郡為縣。}
 ，高唐並茌平。按此五縣，元嘉十一年所省，則平陸、壽張疑在《永初郡國志》，而無此二縣，未詳。徐志有南東平郡，領范、朝陽、歷城、樓煩、陰觀、廣武、茌平、營城、臨菑、平原十縣，則是雁門、平原併東平也。孝武大明五年，以東平併廣陵。宋又僑
 立新平、北淮陽、北濟陰、北下邳、東莞五郡。元嘉二十八年，南兗州徙治盱眙。三十年，省南兗州併南徐，其後復立，還治廣陵。徐志領郡九，縣三十九，戶三萬一千一百一十五，口十五萬九千三百六十二。宋末領郡十一，縣四十四。去京都水二百五十，陸一百八十。


廣陵太守，漢高六年立，屬荊國，十一年，更屬吳；景帝四年，更名江都國；武帝元狩三年，更名廣陵。舊屬徐州。晉武帝太康三年，治淮陰故城，後又治射陽
 \gezhu{
  射陽別見}
 。江左治
 廣陵。《永初郡國》又有輿
 \gezhu{
  前漢屬臨淮，後漢省臨淮屬廣陵，文帝元嘉十三年並江都也。}
 、肥如、潞、真定、新市五縣。
 \gezhu{
  並二漢舊名。}



 肥如屬遼西，潞屬上黨，真定前漢屬真定，後漢省真定屬常山，晉亦屬常山。新市二漢、晉屬中山。《永初郡國》云四縣本屬遼西，則是晉末遼西僑郡省併廣陵也。



 何有肥如、新市，徐與今同也。



 廣陵令，漢舊縣。



 海陵令，前漢屬臨淮，後漢、晉屬廣陵，三國時廢，晉武帝太康元年復立。



 高郵令，漢舊縣。三國時廢，晉武帝太康元年復立。



 江都令，漢舊縣。三國時廢，晉武帝太康六年復立。江左又省併輿縣，元嘉十三年復立，以並江都。



 海陵太守，晉安帝分廣陵立。《永初郡國》屬徐州。領縣六，戶三千六百二十六，口二萬一千六百六十。去州水一百三十，陸同；去京都水三百九十，陸同。



 建陵令，晉安帝立。



 臨江令，晉安帝立。



 如皋令，晉安帝立。



 寧海令，晉安帝立。



 蒲濤令，晉安帝立。



 臨澤令，明帝泰豫元年立。



 山陽太守，晉安帝義熙中土斷分廣陵立。案漢景帝分梁為山陽，非此郡也。



 《永初郡國》屬徐州。領縣四，戶二千八百一十四，口二萬二千四百七十。去州水三百，陸同；去京都水五百，陸同。



 山陽令，射陽縣境，地名山陽，與郡俱立。



 鹽城令，舊曰鹽瀆，前漢屬臨淮，後漢、晉屬廣陵；三國時廢，晉武帝太康二年復立。晉安帝更名。



 東城令，晉安帝立。



 左鄉令，晉安帝立。



 盱眙太守，盱眙本縣名，前漢屬臨淮，後漢屬下邳，晉屬臨淮，晉安帝分立。



 領縣五，戶一千五百一十八，口六千八百二十五。去州水四百九十，陸二百九；去京都水七
 百，陸五百。


考城令。
 \gezhu{
  別見}



 陽城令，晉安帝立。



 直瀆令，晉安帝立。



 信都令，信都雖漢舊名，其地非也。地在河北，宋末立。



 睢陵令，前漢屬臨淮，後漢屬下邳，《晉太康地志》無。宋末立。


秦郡太守，晉武帝分扶風為秦國，中原亂，其民南流，寄居堂邑。堂邑本為縣，前漢屬臨淮，後漢屬廣陵，晉又屬臨淮。晉惠帝永興元年，分臨淮淮陵立堂邑郡，安帝改堂邑為秦郡。《永初郡國》屬豫州，元嘉八年度南兗。《永初郡國》又領臨塗
 \gezhu{
  晉、宋立}
 、平丘
 \gezhu{
  漢舊，屬陳留，《晉太康地志》無。}
 、外黃
 \gezhu{
  漢舊名，屬陳留。}
 、沛、雍丘、浚儀、頓丘
 \gezhu{
  別見}
 凡七縣。何無雍丘、外黃、平丘、沛，徐又無浚儀。元嘉八年，以沛併頓丘。後廢帝元徽元年，割頓丘屬新昌。領縣四，戶三千三百三十三，口一萬五千
 二百九十六。去州水二百四十一，陸一百八十；去京都水一百五十，陸一百四十。



 秦令，本屬秦國，流寓立。文帝元嘉八年，以臨塗併秦，以外黃並浚儀。孝武孝建元年，以浚儀並秦。



 義成令，江左立。



 尉氏令，漢舊名，屬陳留。文帝元嘉八年，以平丘併尉氏。



 懷德令，孝武大明五年立。又以歷陽之烏江，并此
 為二縣，立臨江郡。前廢帝永光元年，省臨江郡。懷德即住郡治，烏江還本也。


南沛太守
 \gezhu{
  沛郡別見}
 ，何志云，北沛新立；徐云南沛。《永初郡國》又有符離、洨
 \gezhu{
  並別見}
 、竹邑
 \gezhu{
  前漢曰竹。李奇曰，今邑也。後漢曰竹邑。至晉並屬沛。}


杼秋
 \gezhu{
  前漢屬梁，後漢、《晉太康地志》屬沛。}
 四縣。杼秋治無錫，餘並治廣陵。



 文帝元嘉十二年，以北沛郡竹邑并杼秋，何、徐並無此二縣，不詳。《起居注》，孝武大明五年，分廣陵為沛郡，治肥如縣。時無復肥如縣，當是肥如故縣處也。二漢、《晉太康地志》
 並無肥如縣。沛郡宜是大明五年以前省，其時又立也。今領縣三，戶一千一百九，口一萬二千九百七十。


蕭縣令。
 \gezhu{
  別見}


相縣令。
 \gezhu{
  別見}


沛縣令。
 \gezhu{
  別見}



 新平太守，明帝泰始七年立。



 江陽令。郡同立。



 海安令。郡同立。



 北淮陽太守，宋末僑立。


晉寧令。
 \gezhu{
  別見}


宿預令。
 \gezhu{
  別見}


角城令。
 \gezhu{
  別見}


北濟陰太守
 \gezhu{
  濟陰郡別見}
 ，宋失淮北僑立。



 廣平令，前漢臨淮有廣平縣，後漢以後無。


定陶令。
 \gezhu{
  別見}


陽平令。
 \gezhu{
  別
  見}


上黨令。
 \gezhu{
  別見}


冤句令。
 \gezhu{
  別見}


館陶令。
 \gezhu{
  別見}


北下邳太守
 \gezhu{
  下邳郡別見}
 ，宋失淮北僑立。


僮縣令。
 \gezhu{
  別見}


下邳令。
 \gezhu{
  別見}


寧城令。
 \gezhu{
  別見}


東莞太守
 \gezhu{
  東莞郡別見}
 ，宋失淮北僑立。


莒縣令。
 \gezhu{
  別見}


諸縣令。
 \gezhu{
  別見}


東莞令。
 \gezhu{
  別見}



 柏人令，漢舊名，屬趙國。宋失淮北僑立。


兗州刺史，後漢治山陽昌邑，魏、晉治廩丘；武帝平河南，治滑臺；文帝元嘉十三年，治鄒山，又寄治彭城。二十年，省兗州，分郡屬徐、冀州。三十年六月復立，治瑕丘。
 \gezhu{
  二漢山陽有瑕丘縣}
 。《永初郡國》有東郡、陳留、濮陽三郡，而無陽平。東郡領
 白馬
 \gezhu{
  別見}
 、涼城
 \gezhu{
  二漢東郡有聊城縣，《晉太康地志》無，疑此是。}
 、東燕
 \gezhu{
  別見}
 三縣。陳留郡領酸棗
 \gezhu{
  漢舊縣}
 、小黃、雍丘、白馬、襄邑、尉氏六縣。
 \gezhu{
  郡縣並別見。}
 濮陽郡領濮陽、廩丘
 \gezhu{
  並別見}
 二縣。宋末失淮北，僑立兗州，寄治淮陰
 \gezhu{
  淮陰別見}
 。兗州領郡六，縣三十一，戶二萬九千三百四十，口一十四萬五千五百八十一。


泰山太守，漢高立。《永初郡國》又有山茌
 \gezhu{
  別見}
 、萊蕪
 \gezhu{
  漢舊名}
 、太原
 \gezhu{
  本郡，僑立此縣}
 三縣，而無鉅平縣。今領縣八，戶八千一百七十七，口四萬五千五百八十一。去州陸八百；去京都陸
 一千八百。



 奉高令，漢舊縣。



 鉅平令，漢舊縣。



 嬴令，漢舊縣。



 牟令，漢舊縣。



 南城令，前漢屬東海，後漢、晉屬泰山。



 武陽令，漢舊縣。



 梁父令，漢舊縣。



 博令，漢舊縣。


高平太守，故梁國，漢景帝中六年，分為山陽國；武帝建元五年為郡；晉武帝泰始元年更名。《永初郡國》及徐並又有任城縣
 \gezhu{
  前漢屬東平，章帝元和元年，分東平為任城，又屬焉。晉亦屬任城。江左省郡為縣也。}
 ，後省。今領縣六，戶六千三百五十八，口二萬一千一百一十二。去州陸二百二十；去京都陸一千三百三十。



 宋明帝泰始五年，僑立於淮南當塗縣界，領高平、金鄉二縣。其年，又立睢陵縣。



 高平令，前漢名稿，章帝更名。



 方與令，漢舊縣。



 金鄉令，前漢無，後漢、晉有。



 鉅野令，漢舊縣。



 平陽令，漢舊縣。曰南平陽。



 亢父令，漢舊縣。舊屬任城。



 魯郡太守，秦薛郡，漢高后更名。本屬徐州，光武改屬豫州，江左屬兗州。領縣六，戶四千六百三十一，口二萬八
 千三百七。去州陸三百五十；去京都陸一千一百。



 鄒令，漢舊縣。



 汶陽令，漢舊縣。



 魯令，漢舊縣。



 陽平令，孝武大明元年立。



 新陽令，孝武大明中立。



 卞令，明帝泰始二年立。



 東平太守，漢景帝分梁為濟東國，宣帝更名。領縣五，戶
 四千一百五十九，口一萬七千二百九十五。去州水五百，陸同；去京都水二千，陸一千四百。宋末又僑立於淮陰。



 無鹽令，漢舊縣。



 平陸令，漢舊縣。



 須昌令，前漢屬東郡，後漢、《晉太康地志》屬東平。



 壽昌令，春秋時曰良，前漢曰壽良，屬東郡；光武改曰壽張，屬東平。



 范令，漢舊縣。四縣並治郡下。



 陽平太守，魏分魏郡立。文帝元嘉中，流寓來屬，後省，孝武大明元年復立。



 領縣五，戶二千八百五十七，口一萬一千二百七十一。



 館陶令，漢舊名，寄治無鹽。



 樂平令，魏立，屬陽平。後漢東郡有樂平，非也。寄治下平陸。



 元城令，漢舊。寄治無鹽。


平原令
 \gezhu{
  別見}
 ，孝武大明中立。


頓丘令
 \gezhu{
  別見}
 ，孝武大明中立。


濟北太守，漢和帝永元二年，分泰山立。《永初郡國》有臨邑
 \gezhu{
  二漢屬東郡，《晉太康地志》屬濟北。}
 、東阿
 \gezhu{
  二漢屬東郡，晉無。}
 二縣，孝武大明元年省，應在何志而無，未詳。領縣三，戶三千一百五十八，口一萬七千三。去州陸七百；去京都水二千，陸一千五百。宋末又僑立於淮陽。



 蛇丘令，前漢屬泰山，後漢、《晉太康地志》屬濟北。



 盧令，前漢屬泰山，後漢、《晉太康地志》屬濟北。



 穀城令，前漢無，後漢屬東郡，《晉太康地志》屬濟北。



\end{pinyinscope}